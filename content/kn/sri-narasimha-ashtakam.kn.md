---
id: sri-narasimha-ashtakam.kn
mantra_id: sri-narasimha-ashtakam
language_code: kn
title: ಶ್ರೀ ನೃಸಿಂಹಾಷ್ಟಕಂ
deity_theme:
  - narasimha
purpose:
  - devotion
tradition: stotra
tags:
  content_type:
    - ashtakam
keywords:
  - sri
  - narasimha
  - ashtakam
  - ಶ್ರೀ ನೃಸಿಂಹಾಷ್ಟಕಂ
source:
  text: Public Domain
  citation: null
license: public-domain
status: pending
quality_level: community
phonetic: null
created_at: '2026-02-15T07:06:28.137Z'
updated_at: '2026-02-15T07:06:28.137Z'
---
ಶ್ರೀಮದಕಲಂಕ ಪರಿಪೂರ್ಣ ಶಶಿಕೋಟಿ-  
-ಶ್ರೀಧರ ಮನೋಹರ ಸಟಾಪಟಲ ಕಾಂತ |  
    ಪಾಲಯ ಕೃಪಾಲಯ ಭವಾಂಬುಧಿನಿಮಗ್ನಂ  
ದೈತ್ಯವರಕಾಲ ನರಸಿಂಹ ನರಸಿಂಹ || ೧ ||

ಪಾದಕಮಲಾವನತ ಪಾತಕಿಜನಾನಾಂ  
ಪಾತಕದವಾನಲ ಪತತ್ರಿವರಕೇತೋ |  
    ಭಾವನ ಪರಾಯಣ ಭವಾರ್ತಿಹರಯಾ ಮಾಂ  
ಪಾಹಿ ಕೃಪಯೈವ ನರಸಿಂಹ ನರಸಿಂಹ || ೨ ||

ತುಂಗನಖಪಂಕ್ತಿದಲಿತಾಸುರವರಾಸೃಕ್  
ಪಂಕನವಕುಂಕುಮವಿಪಂಕಿಲಮಹೋರಃ |  
    ಪಂಡಿತನಿಧಾನ ಕಮಲಾಲಯ ನಮಸ್ತೇ  
ಪಂಕಜನಿಷಂಣ ನರಸಿಂಹ ನರಸಿಂಹ || ೩ ||

ಮೌಳಿಷು ವಿಭೂಷಣಮಿವಾಮರ ವರಾಣಾಂ  
ಯೋಗಿಹೃದಯೇಷು ಚ ಶಿರಃ ಸುನಿಗಮಾನಾಮ್ |  
    ರಾಜದರವಿಂದರುಚಿರಂ ಪದಯುಗಂ ತೇ  
ದೇಹಿ ಮಮ ಮೂರ್ಧ್ನಿ ನರಸಿಂಹ ನರಸಿಂಹ || ೪ ||

ವಾರಿಜವಿಲೋಚನ ಮದಂತಿಮದಶಾಯಾಂ  
ಕ್ಲೇಶವಿವಶೀಕೃತ ಸಮಸ್ತಕರಣಾಯಾಮ್ |  
    ಏಹಿ ರಮಯಾ ಸಹ ಶರಣ್ಯ ವಿಹಗಾನಾಂ-  
-ನಾಥಮಧಿರುಹ್ಯ ನರಸಿಂಹ ನರಸಿಂಹ || ೫ ||

ಹಾಟಕಕಿರೀಟವರಹಾರವನಮಾಲಾ  
ಧಾರರಶನಾಮಕರಕುಂಡಲಮಣೀಂದ್ರೈಃ |  
    ಭೂಷಿತಮಶೇಷನಿಲಯಂ ತವ ವಪುರ್ಮೇ  
ಚೇತಸಿ ಚಕಾಸ್ತು ನರಸಿಂಹ ನರಸಿಂಹ || ೬ ||

ಇಂದು ರವಿ ಪಾವಕ ವಿಲೋಚನ ರಮಾಯಾಃ  
ಮಂದಿರ ಮಹಾಭುಜಲಸದ್ವರರಥಾಂಗ |  
    ಸುಂದರ ಚಿರಾಯ ರಮತಾಂ ತ್ವಯಿ ಮನೋ ಮೇ  
ನಂದಿತ ಸುರೇಶ ನರಸಿಂಹ ನರಸಿಂಹ || ೭ ||

ಮಾಧವ ಮುಕುಂದ ಮಧುಸೂದನ ಮುರಾರೇ  
ವಾಮನ ನೃಸಿಂಹ ಶರಣಂ ಭವ ನತಾನಾಮ್ |  
    ಕಾಮದ ಘೃಣಿನ್ ನಿಖಿಲಕಾರಣ ನಯೇಯಂ  
ಕಾಲಮಮರೇಶ ನರಸಿಂಹ ನರಸಿಂಹ || ೮ ||

ಅಷ್ಟಕಮಿದಂ ಸಕಲಪಾತಕಭಯಘ್ನಂ  
ಕಾಮದಮಶೇಷದುರಿತಾಮಯರಿಪುಘ್ನಮ್ |  
    ಯಃ ಪಠತಿ ಸಂತತಮಶೇಷನಿಲಯಂ ತೇ  
ಗಚ್ಛತಿ ಪದಂ ಸ ನರಸಿಂಹ ನರಸಿಂಹ || ೯ ||

