---
id: "sri-ganapati-mantraksharavali-stotram.kn"
mantra_id: "sri-ganapati-mantraksharavali-stotram"
language_code: "kn"
title: "ಶ್ರೀ ಗಣಪತಿ ಮಂತ್ರಾಕ್ಷರಾವಳಿ ಸ್ತೋತ್ರಂ"
deity_theme: ["ganesha"]
purpose: ["devotion"]
tradition: "stotra"
tags:
  content_type: ["mantra"]
keywords:
  - "sri"
  - "ganapati"
  - "mantraksharavali"
  - "stotram"
  - "ಶ್ರೀ ಗಣಪತಿ ಮಂತ್ರಾಕ್ಷರಾವಳಿ ಸ್ತೋತ್ರಂ"
source:
  text: "Public Domain"
  citation: null
  license: "public-domain"
status: "pending"
quality_level: "community"
phonetic: null
created_at: "2026-02-15T07:06:28.137Z"
updated_at: "2026-02-15T07:06:28.137Z"
---
ಶ್ರೀದೇವ್ಯುವಾಚ |  
    ವಿನಾ ತಪೋ ವಿನಾ ಧ್ಯಾನಂ ವಿನಾ ಹೋಮಂ ವಿನಾ ಜಪಮ್ |  
    ಅನಾಯಾಸೇನ ವಿಘ್ನೇಶಪ್ರೀಣನಂ ವದ ಮೇ ಪ್ರಭೋ || ೧ ||

ಮಹೇಶ್ವರ ಉವಾಚ |  
    ಮಂತ್ರಾಕ್ಷರಾವಲಿಸ್ತೋತ್ರಂ ಮಹಾಸೌಭಾಗ್ಯವರ್ಧನಮ್ |  
    ದುರ್ಲಭಂ ದುಷ್ಟಮನಸಾಂ ಸುಲಭಂ ಶುದ್ಧಚೇತಸಾಮ್ || ೨ ||

ಮಹಾಗಣಪತಿಪ್ರೀತಿಪ್ರತಿಪಾದಕಮಂಜಸಾ |  
    ಕಥಯಾಮಿ ಘನಶ್ರೋಣಿ ಕರ್ಣಾಭ್ಯಾಮವತಂಸಯ || ೩ ||

ಓಂಕಾರವಲಯಾಕಾರಂ ಅಚ್ಛಕಲ್ಲೋಲಮಾಲಿಕಮ್ |  
    ಐಕ್ಷವಂ ಚೇತಸಾ ವಂದೇ ಸಿಂಧುಂ ಸಂಧುಕ್ಷಿತಸ್ವನಮ್ || ೪ ||

ಶ್ರೀಮಂತಮಿಕ್ಷುಜಲಧೇಃ ಅಂತರಭ್ಯುದಿತಂ ನುಮಃ |  
    ಮಣಿದ್ವೀಪಂ ಮಹಾಕಾರಂ ಮಹಾಕಲ್ಪಂ ಮಹೋದಯಮ್ || ೫ ||

ಹ್ರೀಪ್ರದೇನ ಮಹಾಧಾಮ್ನಾ ಧಾಮ್ನಾಮೀಶೇ ವಿಭಾರಕೇ |  
    ಕಲ್ಪೋದ್ಯಾನಸ್ಥಿತಂ ವಂದೇ ಭಾಸ್ವಂತಂ ಮಣಿಮಂಡಪಮ್ || ೬ ||

ಕ್ಲೀಬಸ್ಯಾಪಿ ಸ್ಮರೋನ್ಮಾದಕಾರಿಶೃಂಗಾರಶಾಲಿನಿ |  
    ತನ್ಮಧ್ಯೇ ಗಣನಾಥಸ್ಯ ಮಣಿಸಿಂಹಾಸನಂ ಭಜೇ || ೭ ||

ಗ್ಲೌಕಲಾಭಿರಿವಾಚ್ಛಾಭಿಸ್ತೀವ್ರಾದಿನವಶಕ್ತಿಭಿಃ |  
    ಜುಷ್ಟಂ ಲಿಪಿಮಯಂ ಪದ್ಮಂ ಧರ್ಮಾದ್ಯಾಶ್ರಯಮಾಶ್ರಯೇ || ೮ ||

ಗಂಭೀರಮಿವ ತತ್ರಾಬ್ಧಿಂ ವಸಂತಂ ತ್ರ್ಯಶ್ರಮಂಡಲೇ |  
    ಉತ್ಸಂಗಗತಲಕ್ಷ್ಮೀಕಂ ಉದ್ಯತ್ತಿಗ್ಮಾಂಶುಪಾಟಲಮ್ || ೯ ||

ಗದೇಕ್ಷುಕಾರ್ಮುಕರುಜಾಚಕ್ರಾಂಬುಜಗುಣೋತ್ಪಲೈಃ |  
    ವ್ರೀಹ್ಯಗ್ರನಿಜದಂತಾಗ್ರಕಲಶೀಮಾತುಲುಂಗಕೈಃ || ೧೦ ||

ಣಷಷ್ಠವರ್ಣವಾಚ್ಯಸ್ಯ ದಾರಿದ್ರ್ಯಸ್ಯ ವಿಭಂಜಕೈಃ |  
    ಏತೈರೇಕಾದಶಕರಾನ್ ಅಲಂಕುರ್ವಾಣಮುನ್ಮದಮ್ || ೧೧ ||

ಪರಾನಂದಮಯಂ ಭಕ್ತಪ್ರತ್ಯೂಹವ್ಯೂಹನಾಶನಮ್ |  
    ಪರಮಾರ್ಥಪ್ರಬೋಧಾಬ್ಧಿಂ ಪಶ್ಯಾಮಿ ಗಣನಾಯಕಮ್ || ೧೨ ||

ತತ್ಪುರಃ ಪ್ರಸ್ಫುರದ್ಬಿಲ್ವಮೂಲಪೀಠಸಮಾಶ್ರಯೌ |  
    ರಮಾರಮೇಶೌ ವಿಮೃಶಾಮ್ಯಶೇಷಶುಭದಾಯಕೌ || ೧೩ ||

ಯೇನ ದಕ್ಷಿಣಭಾಗಸ್ಥನ್ಯಗ್ರೋಧತಲಮಾಶ್ರಿತಮ್ |  
    ಸಾಕಲ್ಪಂ ಸಾಯುಧಂ ವಂದೇ ತಂ ಸಾಂಬಂ ಪರಮೇಶ್ವರಮ್ || ೧೪ ||

ವರಸಂಭೋಗರುಚಿರೌ ಪಶ್ಚಿಮೇ ಪಿಪ್ಪಲಾಶ್ರಯೌ |  
    ರಮಣೀಯತರೌ ವಂದೇ ರತಿಪುಷ್ಪಶಿಲೀಮುಖೌ |
    ೧೫ |
    ರಮಮಾಣೌ ಗಣೇಶಾನೋತ್ತರದಿಕ್ಫಲಿನೀತಲೇ |  
    ಭೂಭೂಧರಾವುದಾರಾಭೌ ಭಜೇ ಭುವನಪಾಲಕೌ || ೧೬ ||

ವಲಮಾನವಪುರ್ಜ್ಯೋತಿಃ ಕಡಾರಿತಕಕುಪ್ಟಟೀಃ |  
    ಹೃದಯಾದ್ಯಂಗಷಡ್ದೇವೀರಂಗರಕ್ಷಾಕೃತೇ ಭಜೇ || ೧೭ ||

ರದಕಾಂಡರುಚಿಜ್ಯೋತ್ಸ್ನಾಕಾಶಗಂಡಸ್ರವನ್ಮದಮ್ |  
    ಋದ್ಧ್ಯಾಶ್ಲೇಷಕೃತಾಮೋದಮಾಮೋದಂ ದೇವಮಾಶ್ರಯೇ || ೧೮ ||

ದಲತ್ಕಪೋಲವಿಗಲನ್ಮದಧಾರಾವಲಾಹಕಮ್ |  
    ಸಮೃದ್ಧಿತಟಿದಾಶ್ಲಿಷ್ಟಂ ಪ್ರಮೋದಂ ಹೃದಿ ಭಾವಯೇ || ೧೯ ||

ಸಕಾಂತಿಂ ಕಾಂತಿಲತಿಕಾಪರಿರಬ್ಧತನುಂ ಭಜೇ |  
    ಭುಜಪ್ರಕಾಂಡಸಚ್ಛಾಯಂ ಸುಮುಖಂ ಕಲ್ಪಪಾದಪಮ್ || ೨೦ ||

ವಂದೇ ತುಂದಿಲಮಿಂಧಾನಂ ಚಂದ್ರಕಂದಲಶೀತಲಮ್ |  
    ದುರ್ಮುಖಂ ಮದನಾವತ್ಯಾ ನಿರ್ಮಿತಾಲಿಂಗನಾಮೃತಮ್ || ೨೧ ||

ಜಂಭವೈರಿಕೃತಾಭ್ಯರ್ಚ್ಯೌ ಜಗದಭ್ಯುದಯಪ್ರದೌ |  
    ಅಹಂ ಮದದ್ರವಾವಿಘ್ನೌ ಹತಯೇ ತ್ವೇನಸಾಂ ಶ್ರಯೇ || ೨೨ ||

ನವಶೃಂಗಾರರುಚಿರೌ ನಮತ್ಸರ್ವಸುರಾಸುರೌ |  
    ದ್ರಾವಿಣೀವಿಘ್ನಕರ್ತಾರೌ ದ್ರಾವಯೇತಾಂ ದರಿದ್ರತಾಮ್ || ೨೩ ||

ಮೇದುರಂ ಮೌಕ್ತಿಕಾಸಾರಂ ವರ್ಷಂತೌ ಭಕ್ತಿಶಾಲಿನಾಮ್ |  
    ವಸುಧಾರಾಶಂಖನಿಧೀ ವಾಕ್ಪುಷ್ಪಾಂಜಲಿಭಿಃ ಸ್ತುಮಃ || ೨೪ ||

ವರ್ಷಂತೌ ರತ್ನವರ್ಷೇಣ ವಲದ್ಬಾಲಾತಪತ್ವಿಷೌ |  
    ವರದೌ ನಮತಾಂ ವಂದೇ ವಸುಧಾಪದ್ಮಶೇವಧೀ || ೨೫ ||

ಶಮಿತಾಧಿಮಹಾವ್ಯಾಧೀಃ ಸಾಂದ್ರಾನಂದಕರಂಬಿತಾಃ |  
    ಬ್ರಾಹ್ಮ್ಯಾದೀಃ ಕಲಯೇ ಶಕ್ತೀಃ ಶಕ್ತೀನಾಮಭಿವೃದ್ಧಯೇ || ೨೬ ||

ಮಾಮವಂತು ಮಹೇಂದ್ರಾದ್ಯಾ ದಿಕ್ಪಾಲಾ ದರ್ಪಶಾಲಿನಃ |  
    ಸಂನತಾಃ ಶ್ರೀಗಣಾಧೀಶಂ ಸವಾಹಾಯುಧಶಕ್ತಯಃ || ೨೭ ||

ನವೀನಪಲ್ಲವಚ್ಛಾಯಾದಾಯಾದವಪುರುಜ್ಜ್ವಲಮ್ |  
    ಮೇದಸ್ವಿ ಮದನಿಷ್ಯಂದಸ್ರೋತಸ್ವಿ ಕಟಕೋಟರಮ್ || ೨೮ ||

ಯಜಮಾನತನುಂ ಯಾಗರೂಪಿಣಂ ಯಜ್ಞಪೂರುಷಮ್ |  
    ಯಮಂ ಯಮವತಾಮರ್ಚ್ಯಂ ಯತ್ನಭಾಜಾಮದುರ್ಲಭಮ್ || ೨೯ ||

ಸ್ವಾರಸ್ಯಪರಮಾನಂದಸ್ವರೂಪಂ ಸ್ವಯಮುದ್ಗತಮ್ |  
    ಸ್ವಯಂ ವೇದ್ಯಂ ಸ್ವಯಂ ಶಕ್ತಂ ಸ್ವಯಂ ಕೃತ್ಯತ್ರಯಾಕರಮ್ || ೩೦ ||

ಹಾರಕೇಯೂರ ಮುಕುಟಕನಕಾಂಗದ ಕುಂಡಲೈಃ |  
    ಅಲಂಕೃತಂ ಚ ವಿಘ್ನಾನಾಂ ಹರ್ತಾರಂ ದೇವಮಾಶ್ರಯೇ || ೩೧ ||

ಮಂತ್ರಾಕ್ಷರಾವಲಿಸ್ತೋತ್ರಂ ಕಥಿತಂ ತವ ಸುಂದರಿ |  
    ಸಮಸ್ತಮೀಪ್ಸಿತಂ ತೇನ ಸಂಪಾದಯ ಶಿವೇ ಶಿವಮ್ || ೩೨ ||
