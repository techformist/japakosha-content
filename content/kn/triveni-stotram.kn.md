---
id: "triveni-stotram.kn"
mantra_id: "triveni-stotram"
language_code: "kn"
title: "ತ್ರಿವೇಣೀ ಸ್ತೋತ್ರಂ"
deity_theme: ["universal"]
purpose: ["devotion"]
tradition: "stotra"
tags:
  content_type: ["stotra"]
keywords:
  - "triveni"
  - "stotram"
  - "ತ್ರಿವೇಣೀ ಸ್ತೋತ್ರಂ"
source:
  text: "Public Domain"
  citation: null
  license: "public-domain"
status: "pending"
quality_level: "community"
phonetic: null
created_at: "2026-02-15T07:06:28.137Z"
updated_at: "2026-02-15T07:06:28.137Z"
---
ಮುಕ್ತಾಮಯಾಲಂಕೃತಮುದ್ರವೇಣೀ  
ಭಕ್ತಾಭಯತ್ರಾಣಸುಬದ್ಧವೇಣೀ |  
    ಮತ್ತಾಲಿಗುಂಜನ್ಮಕರಂದವೇಣೀ  
ಶ್ರೀಮತ್ಪ್ರಯಾಗೇ ಜಯತಿ ತ್ರಿವೇಣೀ || ೧ ||

ಲೋಕತ್ರಯೈಶ್ವರ್ಯನಿದಾನವೇಣೀ  
ತಾಪತ್ರಯೋಚ್ಚಾಟನಬದ್ಧವೇಣೀ |  
    ಧರ್ಮಾರ್ಥಕಾಮಾಕಲನೈಕವೇಣೀ  
ಶ್ರೀಮತ್ಪ್ರಯಾಗೇ ಜಯತಿ ತ್ರಿವೇಣೀ || ೨ ||

ಮುಕ್ತಾಂಗನಾಮೋಹನಸಿದ್ಧವೇಣೀ  
ಭಕ್ತಾಂತರಾನಂದಸುಬೋಧವೇಣೀ |  
    ವೃತ್ತ್ಯಂತರೋದ್ವೇಗವಿವೇಕವೇಣೀ  
ಶ್ರೀಮತ್ಪ್ರಯಾಗೇ ಜಯತಿ ತ್ರಿವೇಣೀ || ೩ ||

ದುಗ್ಧೋದಧಿಸ್ಫೂರ್ಜಸುಭದ್ರವೇಣೀ  
ನೀಲಾಭ್ರಶೋಭಾಲಲಿತಾ ಚ ವೇಣೀ |  
    ಸ್ವರ್ಣಪ್ರಭಾಭಾಸುರಮಧ್ಯವೇಣೀ  
ಶ್ರೀಮತ್ಪ್ರಯಾಗೇ ಜಯತಿ ತ್ರಿವೇಣೀ || ೪ ||

ವಿಶ್ವೇಶ್ವರೋತ್ತುಂಗಕಪರ್ದಿವೇಣೀ  
ವಿರಿಂಚಿವಿಷ್ಣುಪ್ರಣತೈಕವೇಣೀ |  
    ತ್ರಯೀಪುರಾಣಾ ಸುರಸಾರ್ಧವೇಣೀ  
ಶ್ರೀಮತ್ಪ್ರಯಾಗೇ ಜಯತಿ ತ್ರಿವೇಣೀ || ೫ ||

ಮಾಂಗಳ್ಯಸಂಪತ್ತಿಸಮೃದ್ಧವೇಣೀ  
ಮಾತ್ರಾಂತರನ್ಯಸ್ತನಿದಾನವೇಣೀ |  
    ಪರಂಪರಾಪಾತಕಹಾರಿವೇಣೀ  
ಶ್ರೀಮತ್ಪ್ರಯಾಗೇ ಜಯತಿ ತ್ರಿವೇಣೀ || ೬ ||

ನಿಮಜ್ಜದುನ್ಮಜ್ಜಮನುಷ್ಯವೇಣೀ  
ತ್ರಯೋದಯೋಭಾಗ್ಯವಿವೇಕವೇಣೀ |  
    ವಿಮುಕ್ತಜನ್ಮಾವಿಭವೈಕವೇಣೀ  
ಶ್ರೀಮತ್ಪ್ರಯಾಗೇ ಜಯತಿ ತ್ರಿವೇಣೀ || ೭ ||

ಸೌಂದರ್ಯವೇಣೀ ಸುರಸಾರ್ಧವೇಣೀ  
ಮಾಧುರ್ಯವೇಣೀ ಮಹನೀಯವೇಣೀ |  
    ರತ್ನೈಕವೇಣೀ ರಮಣೀಯವೇಣೀ  
ಶ್ರೀಮತ್ಪ್ರಯಾಗೇ ಜಯತಿ ತ್ರಿವೇಣೀ || ೮ ||

ಸಾರಸ್ವತಾಕಾರವಿಘಾತವೇಣೀ  
ಕಾಲಿಂದಕನ್ಯಾಮಯಲಕ್ಷ್ಯವೇಣೀ |  
    ಭಾಗೀರಥೀರೂಪಮಹೇಶವೇಣೀ  
ಶ್ರೀಮತ್ಪ್ರಯಾಗೇ ಜಯತಿ ತ್ರಿವೇಣೀ || ೯ ||

ಶ್ರೀಮದ್ಭವಾನೀಭವನೈಕವೇಣೀ  
ಲಕ್ಷ್ಮೀಸರಸ್ವತ್ಯಭಿಮಾನವೇಣೀ |  
    ಮಾತಾ ತ್ರಿವೇಣೀ ತ್ರಯೀರತ್ನವೇಣೀ  
ಶ್ರೀಮತ್ಪ್ರಯಾಗೇ ಜಯತಿ ತ್ರಿವೇಣೀ || ೧೦ ||

ತ್ರಿವೇಣೀದಶಕಂ ಸ್ತೋತ್ರಂ ಪ್ರಾತರ್ನಿತ್ಯಂ ಪಠೇಂನರಃ |  
    ತಸ್ಯ ವೇಣೀ ಪ್ರಸಂನಾ ಸ್ಯಾದ್ವಿಷ್ಣುಲೋಕಂ ಸ ಗಚ್ಛತಿ || ೧೧ ||
