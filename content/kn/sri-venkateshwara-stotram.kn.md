---
id: sri-venkateshwara-stotram.kn
mantra_id: sri-venkateshwara-stotram
language_code: kn
title: ಶ್ರೀ ವೇಂಕಟೇಶ್ವರ ಸ್ತೋತ್ರಂ
deity_theme:
  - venkateshwara
purpose:
  - devotion
tradition: stotra
tags:
  content_type:
    - stotra
keywords:
  - sri
  - venkateshwara
  - stotram
  - ಶ್ರೀ ವೇಂಕಟೇಶ್ವರ ಸ್ತೋತ್ರಂ
source:
  text: Public Domain
  citation: null
license: public-domain
status: pending
quality_level: community
phonetic: null
created_at: '2026-02-15T07:06:28.137Z'
updated_at: '2026-02-15T07:06:28.137Z'
---
ಕಮಲಾಕುಚಚೂಚುಕಕುಂಕುಮತೋ  
ನಿಯತಾರುಣಿತಾತುಲನೀಲತನೋ |  
    ಕಮಲಾಯತಲೋಚನ ಲೋಕಪತೇ  
ವಿಜಯೀಭವ ವೇಂಕಟಶೈಲಪತೇ || ೧ ||

ಸಚತುರ್ಮುಖಷಣ್ಮುಖಪಂಚಮುಖ  
ಪ್ರಮುಖಾಖಿಲದೈವತಮೌಳಿಮಣೇ |  
    ಶರಣಾಗತವತ್ಸಲ ಸಾರನಿಧೇ  
ಪರಿಪಾಲಯ ಮಾಂ ವೃಷಶೈಲಪತೇ || ೨ ||

ಅತಿವೇಲತಯಾ ತವ ದುರ್ವಿಷಹೈ-  
-ರನುವೇಲಕೃತೈರಪರಾಧಶತೈಃ |  
    ಭರಿತಂ ತ್ವರಿತಂ ವೃಷಶೈಲಪತೇ  
ಪರಯಾ ಕೃಪಯಾ ಪರಿಪಾಹಿ ಹರೇ || ೩ ||

ಅಧಿವೇಂಕಟಶೈಲಮುದಾರಮತೇ-  
-ರ್ಜನತಾಭಿಮತಾಧಿಕದಾನರತಾತ್ |  
    ಪರದೇವತಯಾ ಗದಿತಾಂನಿಗಮೈಃ  
ಕಮಲಾದಯಿತಾಂನ ಪರಂ ಕಲಯೇ || ೪ ||

ಕಲವೇಣುರವಾವಶಗೋಪವಧೂ-  
-ಶತಕೋಟಿವೃತಾತ್ಸ್ಮರಕೋಟಿಸಮಾತ್ |  
    ಪ್ರತಿವಲ್ಲವಿಕಾಭಿಮತಾತ್ಸುಖದಾತ್  
ವಸುದೇವಸುತಾಂನ ಪರಂ ಕಲಯೇ || ೫ ||

ಅಭಿರಾಮಗುಣಾಕರ ದಾಶರಥೇ  
ಜಗದೇಕಧನುರ್ಧರ ಧೀರಮತೇ |  
    ರಘುನಾಯಕ ರಾಮ ರಮೇಶ ವಿಭೋ  
ವರದೋ ಭವ ದೇವ ದಯಾಜಲಧೇ || ೬ ||

ಅವನೀತನಯಾ ಕಮನೀಯಕರಂ  
ರಜನೀಕರಚಾರುಮುಖಾಂಬುರುಹಮ್ |  
    ರಜನೀಚರರಾಜತಮೋಮಿಹಿರಂ  
ಮಹನೀಯಮಹಂ ರಘುರಾಮಮಯೇ || ೭ ||

ಸುಮುಖಂ ಸುಹೃದಂ ಸುಲಭಂ ಸುಖದಂ  
ಸ್ವನುಜಂ ಚ ಸುಕಾಯಮಮೋಘಶರಮ್ |  
    ಅಪಹಾಯ ರಘೂದ್ವಹಮನ್ಯಮಹಂ  
ನ ಕಥಂಚನ ಕಂಚನ ಜಾತು ಭಜೇ || ೮ ||

ವಿನಾ ವೇಂಕಟೇಶಂ ನ ನಾಥೋ ನ ನಾಥಃ  
ಸದಾ ವೇಂಕಟೇಶಂ ಸ್ಮರಾಮಿ ಸ್ಮರಾಮಿ |  
    ಹರೇ ವೇಂಕಟೇಶ ಪ್ರಸೀದ ಪ್ರಸೀದ  
ಪ್ರಿಯಂ ವೇಂಕಟೇಶ ಪ್ರಯಚ್ಛ ಪ್ರಯಚ್ಛ || ೯ ||

ಅಹಂ ದೂರತಸ್ತೇ ಪದಾಂಭೋಜಯುಗ್ಮ-  
-ಪ್ರಣಾಮೇಚ್ಛಯಾಽಽಗತ್ಯ ಸೇವಾಂ ಕರೋಮಿ |  
    ಸಕೃತ್ಸೇವಯಾ ನಿತ್ಯಸೇವಾಫಲಂ ತ್ವಂ  
ಪ್ರಯಚ್ಛ ಪ್ರಯಚ್ಛ ಪ್ರಭೋ ವೇಂಕಟೇಶ || ೧೦ ||

ಅಜ್ಞಾನಿನಾ ಮಯಾ ದೋಷಾನಶೇಷಾನ್ವಿಹಿತಾನ್ ಹರೇ |  
    ಕ್ಷಮಸ್ವ ತ್ವಂ ಕ್ಷಮಸ್ವ ತ್ವಂ ಶೇಷಶೈಲಶಿಖಾಮಣೇ || ೧೧ ||

