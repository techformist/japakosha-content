---
id: sri-ganesha-prabhava-stuti.kn
mantra_id: sri-ganesha-prabhava-stuti
language_code: kn
title: ಶ್ರೀ ಗಣೇಶ ಮಂತ್ರಪ್ರಭಾವ ಸ್ತುತಿಃ
deity_theme:
  - ganesha
purpose:
  - devotion
tradition: stotra
tags:
  content_type:
    - stuti
keywords:
  - sri
  - ganesha
  - mantra
  - prabhava
  - stuti
  - ಶ್ರೀ ಗಣೇಶ ಮಂತ್ರಪ್ರಭಾವ ಸ್ತುತಿಃ
source:
  text: Public Domain
  citation: null
license: public-domain
status: pending
quality_level: community
phonetic: null
created_at: '2026-02-15T07:06:28.137Z'
updated_at: '2026-02-15T07:06:28.137Z'
---
ಓಮಿತ್ಯಾದೌ ವೇದವಿದೋ ಯಂ ಪ್ರವದಂತಿ  
ಬ್ರಹ್ಮಾದ್ಯಾ ಯಂ ಲೋಕವಿಧಾನೇ ಪ್ರಣಮಂತಿ |  
    ಯೋಽಂತರ್ಯಾಮೀ ಪ್ರಾಣಿಗಣಾನಾಂ ಹೃದಯಸ್ಥಃ  
ತಂ ವಿಘ್ನೇಶಂ ದುಃಖವಿನಾಶಂ ಕಲಯಾಮಿ || ೧ ||

ಗಂಗಾಗೌರೀಶಂಕರಸಂತೋಷಕವೃತ್ತಂ  
ಗಂಧರ್ವಾಲೀಗೀತಚರಿತ್ರಂ ಸುಪವಿತ್ರಮ್ |  
    ಯೋ ದೇವಾನಾಮಾದಿರನಾದಿರ್ಜಗದೀಶಃ  
ತಂ ವಿಘ್ನೇಶಂ ದುಃಖವಿನಾಶಂ ಕಲಯಾಮಿ || ೨ ||

ಗಚ್ಛೇತ್ಸಿದ್ಧಿಂ ಯನ್ಮನುಜಾಪೀ ಕಾರ್ಯಾಣಾಂ  
ಗಂತಾ ಪಾರಂ ಸಂಸೃತಿಸಿಂಧೋರ್ಯದ್ವೇತ್ತಾ |  
    ಗರ್ವಗ್ರಂಥೇರ್ಯಃ ಕಿಲ ಭೇತ್ತಾ ಗಣರಾಜಃ  
ತಂ ವಿಘ್ನೇಶಂ ದುಃಖವಿನಾಶಂ ಕಲಯಾಮಿ || ೩ ||

ತಣ್ಯೇತ್ಯುಚ್ಚೈರ್ವರ್ಣಜಮಾದೌ ಪೂಜಾರ್ಥಂ  
ಯದ್ಯಂತ್ರಾಂತಃ ಪಶ್ಚಿಮಕೋಣೇ ನಿರ್ದಿಷ್ಟಮ್ |  
    ಬೀಜಂ ಧ್ಯಾತುಃ ಪುಷ್ಟಿದಮಾಥ್ವರಣವಾಕ್ಯೈಃ  
ತಂ ವಿಘ್ನೇಶಂ ದುಃಖವಿನಾಶಂ ಕಲಯಾಮಿ || ೪ ||

ಪದ್ಭ್ಯಾಂ ಪದ್ಮಶ್ರೀಮದಹೃದ್ಭ್ಯಾಂ ಪ್ರತ್ಯೂಷೇ  
ಮೂಲಾಧಾರಾಂಭೋರುಹ ಭಾಸ್ವದ್ಭಾನುಭ್ಯಾಮ್ |  
    ಯೋಗೀ ಯಸ್ಯ ಪ್ರತ್ಯಹಮಜಪಾರ್ಪಣದಕ್ಷಃ  
ತಂ ವಿಘ್ನೇಶಂ ದುಃಖವಿನಾಶಂ ಕಲಯಾಮಿ || ೫ ||

ತತ್ತ್ವಂ ಯಸ್ಯ ಶ್ರುತಿಗುರುವಾಕ್ಯೈರಧಿಗತ್ಯ  
ಜ್ಞಾನೀ ಪ್ರಾರಬ್ಧಾನುಭವಾಂತೇ ನಿಜಧಾಮ |  
    ಶಾಂತಾವಿದ್ಯಸ್ತತ್ಕೃತಬೋಧಃ ಸ್ವಯಮೀಯಾತ್  
ತಂ ವಿಘ್ನೇಶಂ ದುಃಖವಿನಾಶಂ ಕಲಯಾಮಿ || ೬ ||

ಯೇ ಯೇ ಭೋಗಾ ಲೋಕಹಿತಾರ್ಥಾಃ ಸಪುಮಾರ್ಥಾಃ  
ಯೇ ಯೇ ಯೋಗಾಃ ಸಾಧ್ಯಸುಲೋಕಾಃ ಸುಕೃತಾರ್ಥಾಃ |  
    ತೇ ಸರ್ವೇ ಸ್ಯುರ್ಯನ್ಮನುಜಪತಃ ಪುರುಷಾಣಾಂ  
ತಂ ವಿಘ್ನೇಶಂ ದುಃಖವಿನಾಶಂ ಕಲಯಾಮಿ || ೭ ||

ನತ್ವಾ ನಿತ್ಯಂ ಯಸ್ಯ ಪದಾಬ್ಜಂ ಮುಹುರರ್ಥೀ  
ನಿರ್ದ್ವೈತಾತ್ಮಾಖಂಡಸುಖಃ ಸ್ಯಾದ್ಧತಮೋಹಃ |  
    ಕಾಮಾನ್ಪ್ರಾಪ್ನೋತೀತಿ ಕಿಮಾಶ್ಚರ್ಯಮಿದಾನೀಂ  
ತಂ ವಿಘ್ನೇಶಂ ದುಃಖವಿನಾಶಂ ಕಲಯಾಮಿ || ೮ ||

ಮಸ್ತಪ್ರೋದ್ಯಚ್ಚಂದ್ರಕಿಶೋರಂ ಕರಿವಕ್ತ್ರಂ  
ಪುಸ್ತಾಕ್ಷಸ್ರಕ್ಪಾಶ ಸೃಣೀಸ್ಫೀತಕರಾಬ್ಜಮ್ |  
    ಶೂರ್ಪಶ್ರೋತ್ರಂ ಸುಂದರಗಾತ್ರಂ ಶಿವಪುತ್ರಂ  
ತಂ ವಿಘ್ನೇಶಂ ದುಃಖವಿನಾಶಂ ಕಲಯಾಮಿ || ೯ ||

ಸಿದ್ಧಾಂತಾರ್ಥಾಂ ಸಿದ್ಧಿಗಣೇಶಸ್ತುತಿಮೇನಾಂ  
ಸುಬ್ರಹ್ಮಣ್ಯಾಹ್ವಯಸೂರ್ಯುಕ್ತಾಮನುಯುಕ್ತಾಮ್ |  
    ಉಕ್ತ್ವಾ ಶ್ರುತ್ವಾಪೇಕ್ಷಿತಕಾರ್ಯಂ ನಿರ್ವಿಘ್ನಂ  
ಮುಕ್ತ್ವಾ ಮೋಹಂ ಬೋಧಮುಪೇಯಾತ್ತದ್ಭಕ್ತಃ || ೧೦ ||

