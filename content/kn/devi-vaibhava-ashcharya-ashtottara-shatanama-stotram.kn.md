---
id: "devi-vaibhava-ashcharya-ashtottara-shatanama-stotram.kn"
mantra_id: "devi-vaibhava-ashcharya-ashtottara-shatanama-stotram"
language_code: "kn"
title: "ದೇವೀ ವೈಭವಾಶ್ಚರ್ಯಾಷ್ಟೋತ್ತರಶತನಾಮ ಸ್ತೋತ್ರಂ"
deity_theme: ["devi"]
purpose: ["devotion"]
tradition: "stotra"
tags:
  content_type: ["ashtottara"]
keywords:
  - "devi"
  - "vaibhava"
  - "ashcharya"
  - "ashtottara"
  - "shatanama"
  - "stotram"
  - "ದೇವೀ ವೈಭವಾಶ್ಚರ್ಯಾಷ್ಟೋತ್ತರಶತನಾಮ ಸ್ತೋತ್ರಂ"
source:
  text: "Public Domain"
  citation: null
  license: "public-domain"
status: "pending"
quality_level: "community"
phonetic: null
created_at: "2026-02-15T07:06:28.137Z"
updated_at: "2026-02-15T07:06:28.137Z"
---
ಅಸ್ಯ ಶ್ರೀ ದೇವೀವೈಭವಾಶ್ಚರ್ಯಾಷ್ಟೋತ್ತರಶತದಿವ್ಯನಾಮ ಸ್ತೋತ್ರಮಹಾಮಂತ್ರಸ್ಯ ಆನಂದಭೈರವ ಋಷಿಃ, ಅನುಷ್ಟುಪ್ ಛಂದಃ, ಶ್ರೀ ಆನಂದಭೈರವೀ ಶ್ರೀಮಹಾತ್ರಿಪುರಸುಂದರೀ ದೇವತಾ, ಐಂ ಬೀಜಂ, ಹ್ರೀಂ ಶಕ್ತಿಃ, ಶ್ರೀಂ ಕೀಲಕಂ, ಮಮ ಶ್ರೀಆನಂದಭೈರವೀ ಶ್ರೀಮಹಾತ್ರಿಪುರಸುಂದರೀ ಪ್ರಸಾದಸಿದ್ಧ್ಯರ್ಥೇ ಜಪೇ ವಿನಿಯೋಗಃ 
ಧ್ಯಾನಮ್ |  
    ಕುಂಕುಮಪಂಕಸಮಾಭಾ-  
\-ಮಂಕುಶಪಾಶೇಕ್ಷುಕೋದಂಡಶರಾಮ್ |  
    ಪಂಕಜಮಧ್ಯನಿಷಂಣಾಂ  
ಪಂಕೇರುಹಲೋಚನಾಂ ಪರಾಂ ವಂದೇ |
    ಪಂಚಪೂಜಾ |  
    ಲಂ ಪೃಥಿವ್ಯಾತ್ಮಿಕಾಯೈ ಗಂಧಂ ಸಮರ್ಪಯಾಮಿ |  
    ಹಂ ಆಕಾಶಾತ್ಮಿಕಾಯೈ ಪುಷ್ಪೈಃ ಪೂಜಯಾಮಿ |  
    ಯಂ ವಾಯ್ವಾತ್ಮಿಕಾಯೈ ಧೂಪಮಾಘ್ರಾಪಯಾಮಿ |  
    ರಂ ಅಗ್ನ್ಯಾತ್ಮಿಕಾಯೈ ದೀಪಂ ದರ್ಶಯಾಮಿ |  
    ವಂ ಅಮೃತಾತ್ಮಿಕಾಯೈ ಅಮೃತಂ ಮಹಾನೈವೇದ್ಯಂ ನಿವೇದಯಾಮಿ |  
    ಸಂ ಸರ್ವಾತ್ಮಿಕಾಯೈ ಸರ್ವೋಪಚಾರಾನ್ ಸಮರ್ಪಯಾಮಿ |
    ಓಂ ಐಂ ಹ್ರೀಂ ಶ್ರೀಂ |  
    ಪರಮಾನಂದಲಹರೀ ಪರಚೈತನ್ಯದೀಪಿಕಾ |  
    ಸ್ವಯಂಪ್ರಕಾಶಕಿರಣಾ ನಿತ್ಯವೈಭವಶಾಲಿನೀ || ೧ ||

ವಿಶುದ್ಧಕೇವಲಾಖಂಡಸತ್ಯಕಾಲಾತ್ಮರೂಪಿಣೀ |  
    ಆದಿಮಧ್ಯಾಂತರಹಿತಾ ಮಹಾಮಾಯಾವಿಲಾಸಿನೀ || ೨ ||

ಗುಣತ್ರಯಪರಿಚ್ಛೇತ್ರೀ ಸರ್ವತತ್ತ್ವಪ್ರಕಾಶಿನೀ |  
    ಸ್ತ್ರೀಪುಂಸಭಾವರಸಿಕಾ ಜಗತ್ಸರ್ಗಾದಿಲಂಪಟಾ || ೩ ||

ಅಶೇಷನಾಮರೂಪಾದಿಭೇದಚ್ಛೇದರವಿಪ್ರಭಾ |  
    ಅನಾದಿವಾಸನಾರೂಪಾ ವಾಸನೋದ್ಯತ್ಪ್ರಪಂಚಿಕಾ || ೪ ||

ಪ್ರಪಂಚೋಪಶಮಪ್ರೌಢಾ ಚರಾಚರಜಗನ್ಮಯೀ |  
    ಸಮಸ್ತಜಗದಾಧಾರಾ ಸರ್ವಸಂಜೀವನೋತ್ಸುಕಾ || ೫ ||

ಭಕ್ತಚೇತೋಮಯಾನಂತಸ್ವಾರ್ಥವೈಭವವಿಭ್ರಮಾ |  
    ಸರ್ವಾಕರ್ಷಣವಶ್ಯಾದಿಸರ್ವಕರ್ಮಧುರಂಧರಾ || ೬ ||

ವಿಜ್ಞಾನಪರಮಾನಂದವಿದ್ಯಾ ಸಂತಾನಸಿದ್ಧಿದಾ |  
    ಆಯುರಾರೋಗ್ಯಸೌಭಾಗ್ಯಬಲಶ್ರೀಕೀರ್ತಿಭಾಗ್ಯದಾ || ೭ ||

ಧನಧಾನ್ಯಮಣೀವಸ್ತ್ರಭೂಷಾಲೇಪನಮಾಲ್ಯದಾ |  
    ಗೃಹಗ್ರಾಮಮಹಾರಾಜ್ಯಸಾಮ್ರಾಜ್ಯಸುಖದಾಯಿನೀ || ೮ ||

ಸಪ್ತಾಂಗಶಕ್ತಿಸಂಪೂರ್ಣಸಾರ್ವಭೌಮಫಲಪ್ರದಾ |  
    ಬ್ರಹ್ಮವಿಷ್ಣುಶಿವೇಂದ್ರಾದಿಪದವಿಶ್ರಾಣನಕ್ಷಮಾ || ೯ ||

ಭುಕ್ತಿಮುಕ್ತಿಮಹಾಭಕ್ತಿವಿರಕ್ತ್ಯದ್ವೈತದಾಯಿನೀ |  
    ನಿಗ್ರಹಾನುಗ್ರಹಾಧ್ಯಕ್ಷಾ ಜ್ಞಾನನಿರ್ದ್ವೈತದಾಯಿನೀ || ೧೦ ||

ಪರಕಾಯಪ್ರವೇಶಾದಿಯೋಗಸಿದ್ಧಿಪ್ರದಾಯಿನೀ |  
    ಶಿಷ್ಟಸಂಜೀವನಪ್ರೌಢಾ ದುಷ್ಟಸಂಹಾರಸಿದ್ಧಿದಾ || ೧೧ ||

ಲೀಲಾವಿನಿರ್ಮಿತಾನೇಕಕೋಟಿಬ್ರಹ್ಮಾಂಡಮಂಡಲಾ |  
    ಏಕಾನೇಕಾತ್ಮಿಕಾ ನಾನಾರೂಪಿಣ್ಯರ್ಧಾಂಗನೇಶ್ವರೀ || ೧೨ ||

ಶಿವಶಕ್ತಿಮಯೀ ನಿತ್ಯಶೃಂಗಾರೈಕರಸಪ್ರಿಯಾ |  
    ತುಷ್ಟಾ ಪುಷ್ಟಾಽಪರಿಚ್ಛಿಂನಾ ನಿತ್ಯಯೌವನಮೋಹಿನೀ || ೧೩ ||

ಸಮಸ್ತದೇವತಾರೂಪಾ ಸರ್ವದೇವಾಧಿದೇವತಾ |  
    ದೇವರ್ಷಿಪಿತೃಸಿದ್ಧಾದಿಯೋಗಿನೀಭೈರವಾತ್ಮಿಕಾ || ೧೪ ||

ನಿಧಿಸಿದ್ಧಿಮಣೀಮುದ್ರಾ ಶಸ್ತ್ರಾಸ್ತ್ರಾಯುಧಭಾಸುರಾ |  
    ಛತ್ರಚಾಮರವಾದಿತ್ರಪತಾಕಾವ್ಯಜನಾಂಚಿತಾ || ೧೫ ||

ಹಸ್ತ್ಯಶ್ವರಥಪಾದಾತಾಮಾತ್ಯಸೇನಾಸುಸೇವಿತಾ |  
    ಪುರೋಹಿತಕುಲಾಚಾರ್ಯಗುರುಶಿಷ್ಯಾದಿಸೇವಿತಾ || ೧೬ ||

ಸುಧಾಸಮುದ್ರಮಧ್ಯೋದ್ಯತ್ಸುರದ್ರುಮನಿವಾಸಿನೀ |  
    ಮಣಿದ್ವೀಪಾಂತರಪ್ರೋದ್ಯತ್ಕದಂಬವನವಾಸಿನೀ || ೧೭ ||

ಚಿಂತಾಮಣಿಗೃಹಾಂತಃಸ್ಥಾ ಮಣಿಮಂಟಪಮಧ್ಯಗಾ |  
    ರತ್ನಸಿಂಹಾಸನಪ್ರೋದ್ಯಚ್ಛಿವಮಂಚಾಧಿಶಾಯಿನೀ || ೧೮ ||

ಸದಾಶಿವಮಹಾಲಿಂಗಮೂಲಸಂಘಟ್ಟಯೋನಿಕಾ |  
    ಅನ್ಯೋನ್ಯಾಲಿಂಗಸಂಘರ್ಷಕಂಡೂಸಂಕ್ಷುಬ್ಧಮಾನಸಾ || ೧೯ ||

ಕಳೋದ್ಯದ್ಬಿಂದುಕಾಳಿನ್ಯಾತುರ್ಯನಾದಪರಂಪರಾ |  
    ನಾದಾಂತಾನಂದಸಂದೋಹಸ್ವಯಂವ್ಯಕ್ತವಚೋಽಮೃತಾ || ೨೦ ||

ಕಾಮರಾಜಮಹಾತಂತ್ರರಹಸ್ಯಾಚಾರದಕ್ಷಿಣಾ |  
    ಮಕಾರಪಂಚಕೋದ್ಭೂತಪ್ರೌಢಾಂತೋಲ್ಲಾಸಸುಂದರೀ || ೨೧ ||

ಶ್ರೀಚಕ್ರರಾಜನಿಲಯಾ ಶ್ರೀವಿದ್ಯಾಮಂತ್ರವಿಗ್ರಹಾ |  
    ಅಖಂಡಸಚ್ಚಿದಾನಂದಶಿವಶಕ್ತ್ಯೈಕ್ಯರೂಪಿಣೀ || ೨೨ ||

ತ್ರಿಪುರಾ ತ್ರಿಪುರೇಶಾನೀ ಮಹಾತ್ರಿಪುರಸುಂದರೀ |  
    ತ್ರಿಪುರಾವಾಸರಸಿಕಾ ತ್ರಿಪುರಾಶ್ರೀಸ್ವರೂಪಿಣೀ || ೨೩ ||

ಮಹಾಪದ್ಮವನಾಂತಸ್ಥಾ ಶ್ರೀಮತ್ತ್ರಿಪುರಮಾಲಿನೀ |  
    ಮಹಾತ್ರಿಪುರಸಿದ್ಧಾಂಬಾ ಶ್ರೀಮಹಾತ್ರಿಪುರಾಂಬಿಕಾ || ೨೪ ||

ನವಚಕ್ರಕ್ರಮಾದೇವೀ ಮಹಾತ್ರಿಪುರಭೈರವೀ |  
    ಶ್ರೀಮಾತಾ ಲಲಿತಾ ಬಾಲಾ ರಾಜರಾಜೇಶ್ವರೀ ಶಿವಾ || ೨೫ ||

ಉತ್ಪತ್ತಿಸ್ಥಿತಿಸಂಹಾರಕ್ರಮಚಕ್ರನಿವಾಸಿನೀ |  
    ಅರ್ಧಮೇರ್ವಾತ್ಮಚಕ್ರಸ್ಥಾ ಸರ್ವಲೋಕಮಹೇಶ್ವರೀ || ೨೬ ||

ವಲ್ಮೀಕಪುರಮಧ್ಯಸ್ಥಾ ಜಂಬೂವನನಿವಾಸಿನೀ |  
    ಅರುಣಾಚಲಶೃಂಗಸ್ಥಾ ವ್ಯಾಘ್ರಾಲಯನಿವಾಸಿನೀ || ೨೭ ||

ಶ್ರೀಕಾಲಹಸ್ತಿನಿಲಯಾ ಕಾಶೀಪುರನಿವಾಸಿನೀ |  
    ಶ್ರೀಮತ್ಕೈಲಾಸನಿಲಯಾ ದ್ವಾದಶಾಂತಮಹೇಶ್ವರೀ || ೨೮ ||

ಶ್ರೀಷೋಡಶಾಂತಮಧ್ಯಸ್ಥಾ ಸರ್ವವೇದಾಂತಲಕ್ಷಿತಾ |  
    ಶ್ರುತಿಸ್ಮೃತಿಪುರಾಣೇತಿಹಾಸಾಗಮಕಲೇಶ್ವರೀ || ೨೯ ||

ಭೂತಭೌತಿಕತನ್ಮಾತ್ರದೇವತಾಪ್ರಾಣಹೃನ್ಮಯೀ |  
    ಜೀವೇಶ್ವರಬ್ರಹ್ಮರೂಪಾ ಶ್ರೀಗುಣಾಢ್ಯಾ ಗುಣಾತ್ಮಿಕಾ || ೩೦ ||

ಅವಸ್ಥಾತ್ರಯನಿರ್ಮುಕ್ತಾ ವಾಗ್ರಮೋಮಾಮಹೀಮಯೀ |  
    ಗಾಯತ್ರೀಭುವನೇಶಾನೀದುರ್ಗಾಕಾಳ್ಯಾದಿರೂಪಿಣೀ || ೩೧ ||

ಮತ್ಸ್ಯಕೂರ್ಮವರಾಹಾದಿನಾನಾರೂಪವಿಲಾಸಿನೀ |  
    ಮಹಾಯೋಗೀಶ್ವರಾರಾಧ್ಯಾ ಮಹಾವೀರವರಪ್ರದಾ || ೩೨ ||

ಸಿದ್ಧೇಶ್ವರಕುಲಾರಾಧ್ಯಾ ಶ್ರೀಮಚ್ಚರಣವೈಭವಾ || ೩೩ ||

ಪುನರ್ಧ್ಯಾನಮ್ –  
ಕುಂಕುಮಪಂಕಸಮಾಭಾ-  
\-ಮಂಕುಶಪಾಶೇಕ್ಷುಕೋದಂಡಶರಾಮ್ |  
    ಪಂಕಜಮಧ್ಯನಿಷಂಣಾಂ  
ಪಂಕೇರುಹಲೋಚನಾಂ ಪರಾಂ ವಂದೇ |
    