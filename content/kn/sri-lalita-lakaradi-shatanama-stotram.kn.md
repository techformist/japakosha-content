---
id: sri-lalita-lakaradi-shatanama-stotram.kn
mantra_id: sri-lalita-lakaradi-shatanama-stotram
language_code: kn
title: ಶ್ರೀ ಲಲಿತಾ ಲಕಾರಾದಿ ಶತನಾಮ ಸ್ತೋತ್ರಂ
deity_theme:
  - lalitha
purpose:
  - devotion
tradition: stotra
tags:
  content_type:
    - stotra
keywords:
  - sri
  - lalita
  - lakaradi
  - shatanama
  - stotram
  - ಶ್ರೀ ಲಲಿತಾ ಲಕಾರಾದಿ ಶತನಾಮ ಸ್ತೋತ್ರಂ
source:
  text: Public Domain
  citation: null
license: public-domain
status: pending
quality_level: community
phonetic: null
created_at: '2026-02-15T07:06:28.137Z'
updated_at: '2026-02-15T07:06:28.137Z'
---
ಪೂರ್ವಪೀಠಿಕಾ –  
ಕೈಲಾಸಶಿಖರಾಸೀನಂ ದೇವದೇವಂ ಜಗದ್ಗುರುಮ್ |  
    ಪಪ್ರಚ್ಛೇಶಂ ಪರಾನಂದಂ ಭೈರವೀ ಪರಮೇಶ್ವರಮ್ || ೧ ||

ಶ್ರೀಭೈರವ್ಯುವಾಚ |  
    ಕೌಲೇಶ ಶ್ರೋತುಮಿಚ್ಛಾಮಿ ಸರ್ವಮಂತ್ರೋತ್ತಮೋತ್ತಮಮ್ |  
    ಲಲಿತಾಯಾ ಶತನಾಮ ಸರ್ವಕಾಮಫಲಪ್ರದಮ್ || ೨ ||

ಶ್ರೀಭೈರವೋವಾಚ |  
    ಶೃಣು ದೇವಿ ಮಹಾಭಾಗೇ ಸ್ತೋತ್ರಮೇತದನುತ್ತಮಮ್ |  
    ಪಠನಾದ್ಧಾರಣಾದಸ್ಯ ಸರ್ವಸಿದ್ಧೀಶ್ವರೋ ಭವೇತ್ || ೩ ||

ಷಟ್ಕರ್ಮಾಣಿ ಚ ಸಿದ್ಧ್ಯಂತಿ ಸ್ತವಸ್ಯಾಸ್ಯ ಪ್ರಸಾದತಃ |  
    ಗೋಪನೀಯಂ ಪಶೋರಗ್ರೇ ಸ್ವಯೋನಿಮಪರೇ ಯಥಾ || ೪ ||

ಲಲಿತಾಯಾ ಲಕಾರಾದಿ ನಾಮಶತಕಸ್ಯ ದೇವಿ |  
    ರಾಜರಾಜೇಶ್ವರೋ ಋಷಿಃ ಪ್ರೋಕ್ತೋ ಛಂದೋಽನುಷ್ಟುಪ್ ತಥಾ || ೫ ||

ದೇವತಾ ಲಲಿತಾದೇವೀ ಷಟ್ಕರ್ಮಸಿದ್ಧ್ಯರ್ಥೇ ತಥಾ |  
    ಧರ್ಮಾರ್ಥಕಾಮಮೋಕ್ಷೇಷು ವಿನಿಯೋಗಃ ಪ್ರಕೀರ್ತಿತಃ || ೬ ||

ವಾಕ್-ಕಾಮ-ಶಕ್ತಿಬೀಜೇನ ಕರಷಡಂಗಮಾಚರೇತ್ |  
    ಪ್ರಯೋಗೇ ಬಾಲಾತ್ರ್ಯಕ್ಷರೀ ಯೋಜಯಿತ್ವಾ ಜಪಂ ಚರೇತ್ || ೭ ||

ಅಸ್ಯ ಶ್ರೀ ಲಲಿತಾ ಲಕಾರಾದಿ ಶತನಾಮಮಾಲಾಮಂತ್ರಸ್ಯ ಶ್ರೀರಾಜರಾಜೇಶ್ವರೋ ಋಷಿಃ ಅನುಷ್ಟುಪ್ ಛಂದಃ ಶ್ರೀಲಲಿತಾದೇವೀ ದೇವತಾ ಷಟ್ಕರ್ಮಸಿದ್ಧ್ಯರ್ಥೇ ಧರ್ಮಾರ್ಥಕಾಮಮೋಕ್ಷಾರ್ಥೇ ಪಾಠೇ ವಿನಿಯೋಗಃ 
ಕರನ್ಯಾಸಃ –  
ಓಂ ಐಂ ಅಂಗುಷ್ಠಾಭ್ಯಾಂ ನಮಃ |  
    ಓಂ ಕ್ಲೀಂ ತರ್ಜನೀಭ್ಯಾಂ ನಮಃ |  
    ಓಂ ಸೌಃ ಮಧ್ಯಮಾಭ್ಯಾಂ ನಮಃ |  
    ಓಂ ಐಂ ಅನಾಮಿಕಾಭ್ಯಾಂ ನಮಃ |  
    ಓಂ ಕ್ಲೀಂ ಕನಿಷ್ಠಿಕಾಭ್ಯಾಂ ನಮಃ |  
    ಓಂ ಸೌಃ ಕರತಲಕರಪೃಷ್ಠಾಭ್ಯಾಂ ನಮಃ 
ಅಂಗನ್ಯಾಸಃ –  
ಓಂ ಐಂ ಹೃದಯಾಯ ನಮಃ |  
    ಓಂ ಕ್ಲೀಂ ಶಿರಸೇ ಸ್ವಾಹಾ |  
    ಓಂ ಸೌಃ ಶಿಖಾಯೈ ವಷಟ್ |  
    ಓಂ ಐಂ ಕವಚಾಯ ಹುಮ್ |  
    ಓಂ ಕ್ಲೀಂ ನೇತ್ರತ್ರಯಾಯ ವೌಷಟ್ |  
    ಓಂ ಸೌಃ ಅಸ್ತ್ರಾಯ ಫಟ್ 
ಅಥ ಧ್ಯಾನಮ್ –  
ಬಾಲಾರ್ಕಮಂಡಲಾಭಾಸಾಂ ಚತುರ್ಬಾಹುಂ ತ್ರಿಲೋಚನಾಮ್ |  
    ಪಾಶಾಂಕುಶಧನುರ್ಬಾಣಾನ್ ಧಾರಯಂತೀಂ ಶಿವಾಂ ಭಜೇ |
    ಅಥ ಸ್ತೋತ್ರಮ್ –  
ಲಲಿತಾ ಲಕ್ಷ್ಮೀ ಲೋಲಾಕ್ಷೀ ಲಕ್ಷ್ಮಣಾ ಲಕ್ಷ್ಮಣಾರ್ಚಿತಾ |  
    ಲಕ್ಷ್ಮಣಪ್ರಾಣರಕ್ಷಿಣೀ ಲಾಕಿನೀ ಲಕ್ಷ್ಮಣಪ್ರಿಯಾ || ೧ ||

ಲೋಲಾ ಲಕಾರಾ ಲೋಮೇಶಾ ಲೋಲಜಿಹ್ವಾ ಲಜ್ಜಾವತೀ |  
    ಲಕ್ಷ್ಯಾ ಲಾಕ್ಷ್ಯಾ ಲಕ್ಷರತಾ ಲಕಾರಾಕ್ಷರಭೂಷಿತಾ || ೨ ||

ಲೋಲಲಯಾತ್ಮಿಕಾ ಲೀಲಾ ಲೀಲಾವತೀ ಚ ಲಾಂಗಲೀ |  
    ಲಾವಣ್ಯಾಮೃತಸಾರಾ ಚ ಲಾವಣ್ಯಾಮೃತದೀರ್ಘಿಕಾ || ೩ ||

ಲಜ್ಜಾ ಲಜ್ಜಾಮತೀ ಲಜ್ಜಾ ಲಲನಾ ಲಲನಪ್ರಿಯಾ |  
    ಲವಣಾ ಲವಲೀ ಲಸಾ ಲಾಕ್ಷಕೀ ಲುಬ್ಧಾ ಲಾಲಸಾ || ೪ ||

ಲೋಕಮಾತಾ ಲೋಕಪೂಜ್ಯಾ ಲೋಕಜನನೀ ಲೋಲುಪಾ |  
    ಲೋಹಿತಾ ಲೋಹಿತಾಕ್ಷೀ ಚ ಲಿಂಗಾಖ್ಯಾ ಚೈವ ಲಿಂಗೇಶೀ || ೫ ||

ಲಿಂಗಗೀತಿ ಲಿಂಗಭವಾ ಲಿಂಗಮಾಲಾ ಲಿಂಗಪ್ರಿಯಾ |  
    ಲಿಂಗಾಭಿಧಾಯಿನೀ ಲಿಂಗಾ ಲಿಂಗನಾಮಸದಾನಂದಾ || ೬ ||

ಲಿಂಗಾಮೃತಪ್ರೀತಾ ಲಿಂಗಾರ್ಚನಪ್ರೀತಾ ಲಿಂಗಪೂಜ್ಯಾ |  
    ಲಿಂಗರೂಪಾ ಲಿಂಗಸ್ಥಾ ಚ ಲಿಂಗಾಲಿಂಗನತತ್ಪರಾ || ೭ ||

ಲತಾಪೂಜನರತಾ ಚ ಲತಾಸಾಧಕತುಷ್ಟಿದಾ |  
    ಲತಾಪೂಜಕರಕ್ಷಿಣೀ ಲತಾಸಾಧನಸಿದ್ಧಿದಾ || ೮ ||

ಲತಾಗೃಹನಿವಾಸಿನೀ ಲತಾಪೂಜ್ಯಾ ಲತಾರಾಧ್ಯಾ |  
    ಲತಾಪುಷ್ಪಾ ಲತಾರತಾ ಲತಾಧಾರಾ ಲತಾಮಯೀ || ೯ ||

ಲತಾಸ್ಪರ್ಶನಸಂತುಷ್ಟಾ ಲತಾಽಽಲಿಂಗನಹರ್ಷಿತಾ |  
    ಲತಾವಿದ್ಯಾ ಲತಾಸಾರಾ ಲತಾಽಽಚಾರಾ ಲತಾನಿಧೀ || ೧೦ ||

ಲವಂಗಪುಷ್ಪಸಂತುಷ್ಟಾ ಲವಂಗಲತಾಮಧ್ಯಸ್ಥಾ |  
    ಲವಂಗಲತಿಕಾರೂಪಾ ಲವಂಗಹೋಮಸಂತುಷ್ಟಾ || ೧೧ ||

ಲಕಾರಾಕ್ಷಾರಪೂಜಿತಾ ಚ ಲಕಾರವರ್ಣೋದ್ಭವಾ |  
    ಲಕಾರವರ್ಣಭೂಷಿತಾ ಲಕಾರವರ್ಣರುಚಿರಾ || ೧೨ ||

ಲಕಾರಬೀಜೋದ್ಭವಾ ತಥಾ ಲಕಾರಾಕ್ಷರಸ್ಥಿತಾ |  
    ಲಕಾರಬೀಜನಿಲಯಾ ಲಕಾರಬೀಜಸರ್ವಸ್ವಾ || ೧೩ ||

ಲಕಾರವರ್ಣಸರ್ವಾಂಗೀ ಲಕ್ಷ್ಯಛೇದನತತ್ಪರಾ |  
    ಲಕ್ಷ್ಯಧರಾ ಲಕ್ಷ್ಯಘೂರ್ಣಾ ಲಕ್ಷಜಾಪೇನಸಿದ್ಧಿದಾ || ೧೪ ||

ಲಕ್ಷಕೋಟಿರೂಪಧರಾ ಲಕ್ಷಲೀಲಾಕಲಾಲಯಾ |  
    ಲೋಕಪಾಲೇನಾರ್ಚಿತಾ ಚ ಲಾಕ್ಷಾರಾಗವಿಲೇಪನಾ || ೧೫ ||

ಲೋಕಾತೀತಾ ಲೋಪಾಮುದ್ರಾ ಲಜ್ಜಾಬೀಜಸ್ವರೂಪಿಣೀ |  
    ಲಜ್ಜಾಹೀನಾ ಲಜ್ಜಾಮಯೀ ಲೋಕಯಾತ್ರಾವಿಧಾಯಿನೀ || ೧೬ ||

ಲಾಸ್ಯಪ್ರಿಯಾ ಲಯಕರೀ ಲೋಕಲಯಾ ಲಂಬೋದರೀ |  
    ಲಘಿಮಾದಿಸಿದ್ಧಿದಾತ್ರೀ ಲಾವಣ್ಯನಿಧಿದಾಯಿನೀ |  
    ಲಕಾರವರ್ಣಗ್ರಥಿತಾ ಲಂಬೀಜಾ ಲಲಿತಾಂಬಿಕಾ || ೧೭ ||

ಫಲಶ್ರುತಿಃ –  
ಇತಿ ತೇ ಕಥಿತಂ ದೇವಿ ಗುಹ್ಯಾದ್ಗುಹ್ಯತರಂ ಪರಮ್ |  
    ಪ್ರಾತಃಕಾಲೇ ಚ ಮಧ್ಯಾಹ್ನೇ ಸಾಯಾಹ್ನೇ ಚ ಸದಾ ನಿಶಿ |  
    ಯಃ ಪಠೇತ್ ಸಾಧಕಶ್ರೇಷ್ಠೋ ತ್ರೈಲೋಕ್ಯವಿಜಯೀ ಭವೇತ್ || ೧ ||

ಸರ್ವಪಾಪವಿನಿರ್ಮಮುಕ್ತಃ ಸ ಯಾತಿ ಲಲಿತಾಪದಮ್ |  
    ಶೂನ್ಯಾಗಾರೇ ಶಿವಾರಣ್ಯೇ ಶಿವದೇವಾಲಯೇ ತಥಾ || ೨ ||

ಶೂನ್ಯದೇಶೇ ತಡಾಗೇ ಚ ನದೀತೀರೇ ಚತುಷ್ಪಥೇ |  
    ಏಕಲಿಂಗೇ ಋತುಸ್ನಾತಾಗೇಹೇ ವೇಶ್ಯಾಗೃಹೇ ತಥಾ || ೩ ||

ಪಠೇದಷ್ಟೋತ್ತರಶತನಾಮಾನಿ ಸರ್ವಸಿದ್ಧಯೇ |  
    ಸಾಧಕೋ ವಾಂಛಾಂ ಯತ್ಕುರ್ಯಾತ್ ತತ್ತಥೈವ ಭವಿಷ್ಯತಿ || ೪ ||

ಬ್ರಹ್ಮಾಂಡಗೋಲಕೇ ಯಾಶ್ಚ ಯಾಃ ಕಾಶ್ಚಿಜ್ಜಗತೀತಲೇ |  
    ಸಮಸ್ತಾಃ ಸಿದ್ಧಯೋ ದೇವಿ ಕರಾಮಲಕವತ್ಸದಾ || ೫ ||

ಸಾಧಕಸ್ಮೃತಿಮಾತ್ರೇಣ ಯಾವಂತ್ಯಃ ಸಂತಿ ಸಿದ್ಧಯಃ |  
    ಸ್ವಯಮಾಯಾಂತಿ ಪುರತೋ ಜಪಾದೀನಾಂ ತು ಕಾ ಕಥಾ || ೬ ||

ಅಯುತಾವರ್ತನಾದ್ದೇವಿ ಪುರಶ್ಚರ್ಯಾಽಸ್ಯ ಗೀಯತೇ |  
    ಪುರಶ್ಚರ್ಯಾಯುತಃ ಸ್ತೋತ್ರಃ ಸರ್ವಕರ್ಮಫಲಪ್ರದಃ || ೭ ||

ಸಹಸ್ರಂ ಚ ಪಠೇದ್ಯಸ್ತು ಮಾಸಾರ್ಧಂ ಸಾಧಕೋತ್ತಮಃ |  
    ದಾಸೀಭೂತಂ ಜಗತ್ಸರ್ವಂ ಮಾಸಾರ್ಧಾದ್ಭವತಿ ಧ್ರುವಮ್ || ೮ ||

ನಿತ್ಯಂ ಪ್ರತಿನಾಮ್ನಾ ಹುತ್ವಾ ಪಲಾಶಕುಸುಮೈರ್ನರಃ |  
    ಭೂಲೋಕಸ್ಥಾಃ ಸರ್ವಕನ್ಯಾಃ ಸರ್ವಲೋಕಸ್ಥಿತಾಸ್ತಥಾ || ೯ ||

ಪಾತಾಲಸ್ಥಾಃ ಸರ್ವಕನ್ಯಾಃ ನಾಗಕನ್ಯಾಃ ಯಕ್ಷಕನ್ಯಾಃ |  
    ವಶೀಕುರ್ಯಾನ್ಮಂಡಲಾರ್ಧಾತ್ಸಂಶಯೋ ನಾತ್ರ ವಿದ್ಯತೇ || ೧೦ ||

ಅಶ್ವತ್ಥಮೂಲೇ ಪಠೇತ್ ಶತವಾರಂ ಧ್ಯಾನಪೂರ್ವಕಮ್ |  
    ತತ್ ಕ್ಷಣಾದ್ವ್ಯಾಧಿನಾಶಶ್ಚ ಭವೇದ್ದೇವಿ ನಾ ಸಂಶಯಃ || ೧೧ ||

ಶೂನ್ಯಾಗಾರೇ ಪಠೇತ್ ಸ್ತೋತ್ರಂ ಸಹಸ್ರಂ ಧ್ಯಾನಪೂರ್ವಕಮ್ |  
    ಲಕ್ಷ್ಮೀ ಪ್ರಸೀದತಿ ಧ್ರುವಂ ಸ ತ್ರೈಲೋಕ್ಯಂ ವಶಿಷ್ಯತಿ || ೧೨ ||

ಪ್ರೇತವಸ್ತ್ರಂ ಭೌಮೇ ಗ್ರಾಹ್ಯಂ ರಿಪುನಾಮ ಚ ವೇಷ್ಟಿತಮ್ |  
    ಪ್ರಾಣಪ್ರತಿಷ್ಠಾಂ ಕೃತ್ವಾ ತು ಪೂಜಾಂ ಚೈವ ಹಿ ಕಾರಯೇತ್ || ೧೩ ||

ಶ್ಮಶಾನೇ ನಿಖನೇದ್ರಾತ್ರೌ ದ್ವಿಸಹಸ್ರಂ ಪಠೇತ್ತತಃ |  
    ಜಿಹ್ವಾಸ್ತಂಭನಮಾಪ್ನೋತಿ ಸದ್ಯೋ ಮೂಕತ್ವಮಾಪ್ನುಯಾತ್ || ೧೪ ||

ಶ್ಮಶಾನೇ ಚ ಪಠೇತ್ ಸ್ತೋತ್ರಂ ಅಯುತಾರ್ಧಂ ಸುಬುದ್ಧಿಮಾನ್ |  
    ಶತ್ರುಕ್ಷಯೋ ಭವೇತ್ ಸದ್ಯೋ ನಾನ್ಯಥಾ ಮಮ ಭಾಷಿತಮ್ || ೧೫ ||

ಪ್ರೇತವಸ್ತ್ರಂ ಶನೌ ಗ್ರಾಹ್ಯಂ ಪ್ರತಿನಾಮ್ನಾ ಸಂಪುಟಿತಮ್ |  
    ಶತ್ರುನಾಮ ಲಿಖಿತ್ವಾ ಚ ಪ್ರಾಣಪ್ರತಿಷ್ಠಾಂ ಕಾರಯೇತ್ || ೧೬ ||

ತತಃ ಲಲಿತಾಂ ಸಂಪೂಜ್ಯ ಕೃಷ್ಣಧತ್ತೂರಪುಷ್ಪಕೈಃ |  
    ಶ್ಮಶಾನೇ ನಿಖನೇದ್ರಾತ್ರೌ ಶತವಾರಂ ಪಠೇತ್ ಸ್ತೋತ್ರಮ್ || ೧೭ ||

ತತೋ ಮೃತ್ಯುಮವಾಪ್ನೋತಿ ದೇವರಾಜಸಮೋಽಪಿ ಸಃ |  
    ಶ್ಮಶಾನಾಂಗಾರಮಾದಾಯ ಮಂಗಳೇ ಶನಿವಾರೇ ವಾ || ೧೮ ||

ಪ್ರೇತವಸ್ತ್ರೇಣ ಸಂವೇಷ್ಟ್ಯ ಬಧ್ನೀಯಾತ್ ಪ್ರೇತರಜ್ಜುನಾ |  
    ದಶಾಭಿಮಂತ್ರಿತಂ ಕೃತ್ವಾ ಖನೇದ್ವೈರಿವೇಶ್ಮನಿ || ೧೯ ||

ಸಪ್ತರಾತ್ರಾಂತರೇ ತಸ್ಯೋಚ್ಚಾಟನಂ ಭ್ರಾಮಣಂ ಭವೇತ್ |  
    ಕುಮಾರೀಂ ಪೂಜಯಿತ್ವಾ ತು ಯಃ ಪಠೇದ್ಭಕ್ತಿತತ್ಪರಃ || ೨೦ ||

ನ ಕಿಂಚಿದ್ದುರ್ಲಭಂ ತಸ್ಯ ದಿವಿ ವಾ ಭುವಿ ಮೋದತೇ |  
    ದುರ್ಭಿಕ್ಷೇ ರಾಜಪೀಡಾಯಾಂ ಸಂಗ್ರಾಮೇ ವೈರಿಮಧ್ಯಕೇ || ೨೧ ||

ಯತ್ರ ಯತ್ರ ಭಯಂ ಪ್ರಾಪ್ತಃ ಸರ್ವತ್ರ ಪ್ರಪಠೇಂನರಃ |  
    ತತ್ರ ತತ್ರಾಭಯಂ ತಸ್ಯ ಭವತ್ಯೇವ ನ ಸಂಶಯಃ || ೨೨ ||

ವಾಮಪಾರ್ಶ್ವೇ ಸಮಾನೀಯ ಶೋಧಿತಾಂ ವರಕಾಮಿನೀಮ್ |  
    ಜಪಂ ಕೃತ್ವಾ ಪಠೇದ್ಯಸ್ತು ತಸ್ಯ ಸಿದ್ಧಿಃ ಕರೇ ಸ್ಥಿತಾ || ೨೩ ||

ದರಿದ್ರಸ್ತು ಚತುರ್ದಶ್ಯಾಂ ಕಾಮಿನೀಸಂಗಮೈಃ ಸಹ |  
    ಅಷ್ಟವಾರಂ ಪಠೇದ್ಯಸ್ತು ಕುಬೇರಸದೃಶೋ ಭವೇತ್ || ೨೪ ||

ಶ್ರೀಲಲಿತಾಂ ಮಹಾದೇವೀ ನಿತ್ಯಂ ಸಂಪೂಜ್ಯ ಮಾನವಃ |  
    ಪ್ರತಿನಾಮ್ನಾ ಜುಹುಯಾತ್ಸ ಧನರಾಶಿಮವಾಪ್ನುಯಾತ್ || ೨೫ ||

ನವನೀತಂ ಚಾಭಿಮಂತ್ರ್ಯ ಸ್ತ್ರೀಭ್ಯೋ ದದ್ಯಾನ್ಮಹೇಶ್ವರಿ |  
    ವಂಧ್ಯಾಂ ಪುತ್ರಪ್ರದಂ ದೇವಿ ನಾತ್ರ ಕಾರ್ಯಾ ವಿಚಾರಣಾ || ೨೬ ||

ಕಂಠೇ ವಾ ವಾಮಬಾಹೌ ವಾ ಯೋನೌ ವಾ ಧಾರಣಾಚ್ಛಿವೇ |  
    ಬಹುಪುತ್ರವತೀ ನಾರೀ ಸುಭಗಾ ಜಾಯತೇ ಧ್ರುವಮ್ || ೨೭ ||

ಉಗ್ರ ಉಗ್ರಂ ಮಹದುಗ್ರಂ ಸ್ತವಮಿದಂ ಲಲಿತಾಯಾಃ |  
    ಸುವಿನೀತಾಯ ಶಾಂತಾಯ ದಾಂತಾಯಾತಿಗುಣಾಯ ಚ || ೨೮ ||

ಭಕ್ತಾಯ ಜ್ಯೇಷ್ಠಪುತ್ರಾಯ ಗುರುಭಕ್ತಿಪರಾಯ ಚ |  
    ಭಕ್ತಭಕ್ತಾಯ ಯೋಗ್ಯಾಯ ಭಕ್ತಿಶಕ್ತಿಪರಾಯ ಚ || ೨೯ ||

ವೇಶ್ಯಾಪೂಜನಯುಕ್ತಾಯ ಕುಮಾರೀಪೂಜಕಾಯ ಚ |  
    ದುರ್ಗಾಭಕ್ತಾಯ ಶೈವಾಯ ಕಾಮೇಶ್ವರಪ್ರಜಾಪಿನೇ || ೩೦ ||

ಅದ್ವೈತಭಾವಯುಕ್ತಾಯ ಶಕ್ತಿಭಕ್ತಿಪರಾಯ ಚ |  
    ಪ್ರದೇಯಂ ಶತನಾಮಾಖ್ಯಂ ಸ್ವಯಂ ಲಲಿತಾಜ್ಞಯಾ || ೩೧ ||

ಖಲಾಯ ಪರತಂತ್ರಾಯ ಪರನಿಂದಾಪರಾಯ ಚ |  
    ಭ್ರಷ್ಟಾಯ ದುಷ್ಟತತ್ತ್ವಾಯ ಪರೀವಾದಪರಾಯ ಚ || ೩೨ ||

ಶಿವಾಭಕ್ತಾಯ ದುಷ್ಟಾಯ ಪರದಾರರತಾಯ ಚ |  
    ವೇಶ್ಯಾಸ್ತ್ರೀನಿಂದಕಾಯ ಚ ಪಂಚಮಕಾರನಿಂದಕೇ || ೩೩ ||

ನ ಸ್ತೋತ್ರಂ ದರ್ಶಯೇದ್ದೇವೀ ಮಮ ಹತ್ಯಾಕರೋ ಭವೇತ್ |  
    ತಸ್ಮಾಂನ ದಾಪಯೇದ್ದೇವೀ ಮನಸಾ ಕರ್ಮಣಾ ಗಿರಾ || ೩೪ ||

ಅನ್ಯಥಾ ಕುರುತೇ ಯಸ್ತು ಸ ಕ್ಷೀಣಾಯುರ್ಭವೇದ್ಧ್ರುವಮ್ |  
    ಪುತ್ರಹಾರೀ ಚ ಸ್ತ್ರೀಹಾರೀ ರಾಜ್ಯಹಾರೀ ಭವೇದ್ಧ್ರುವಮ್ || ೩೫ ||

ಮಂತ್ರಕ್ಷೋಭಶ್ಚ ಜಾಯತೇ ತಸ್ಯ ಮೃತ್ಯುರ್ಭವಿಷ್ಯತಿ |  
    ಕ್ರಮದೀಕ್ಷಾಯುತಾನಾಂ ಚ ಸಿದ್ಧಿರ್ಭವತಿ ನಾನ್ಯಥಾ || ೩೬ ||

ಕ್ರಮದೀಕ್ಷಾಯುತೋ ದೇವೀ ಕ್ರಮಾದ್ರಾಜ್ಯಮವಾಪ್ನುಯಾತ್ |  
    ಕ್ರಮದೀಕ್ಷಾಸಮಾಯುಕ್ತಃ ಕಲ್ಪೋಕ್ತಸಿದ್ಧಿಭಾಗ್ಭವೇತ್ || ೩೭ ||

ವಿಧೇರ್ಲಿಪಿಂ ತು ಸಮ್ಮಾರ್ಜ್ಯ ಕಿಂಕರತ್ವಂ ವಿಸೃಜ್ಯ ಚ |  
    ಸರ್ವಸಿದ್ಧಿಮವಾಪ್ನೋತಿ ನಾತ್ರ ಕಾರ್ಯಾ ವಿಚಾರಣಾ || ೩೮ ||

ಕ್ರಮದೀಕ್ಷಾಯುತೋ ದೇವೀ ಮಮ ಸಮೋ ನ ಸಂಶಯಃ |  
    ಗೋಪನೀಯಂ ಗೋಪನೀಯಂ ಗೋಪನೀಯಂ ಸದಾಽನಘೇ || ೩೯ ||

ಸ ದೀಕ್ಷಿತಃ ಸುಖೀ ಸಾಧುಃ ಸತ್ಯವಾದೀ ಜಿತೇಂದ್ರಯಃ |  
    ಸ ವೇದವಕ್ತಾ ಸ್ವಾಧ್ಯಾಯೀ ಸರ್ವಾನಂದಪರಾಯಣಃ || ೪೦ ||

ಸ್ವಸ್ಮಿನ್ ಲಲಿತಾಂ ಸಂಭಾವ್ಯ ಪೂಜಯೇಜ್ಜಗದಂಬಿಕಾಮ್ |  
    ತ್ರೈಲೋಕ್ಯವಿಜಯೀ ಭೂಯಾಂನಾತ್ರ ಕಾರ್ಯಾ ವಿಚಾರಣಾ || ೪೧ ||

ಗುರುರೂಪಂ ಶಿವಂ ಧ್ಯಾತ್ವಾ ಶಿವರೂಪಂ ಗುರುಂ ಸ್ಮರೇತ್ |  
    ಸದಾಶಿವಃ ಸ ಏವ ಸ್ಯಾಂನಾತ್ರ ಕಾರ್ಯಾ ವಿಚಾರಣಾ || ೪೨ ||

