---
id: "sri-ganesha-vajra-panjara-stotram.kn"
mantra_id: "sri-ganesha-vajra-panjara-stotram"
language_code: "kn"
title: "ಶ್ರೀ ಗಣೇಶ ವಜ್ರಪಂಜರ ಸ್ತೋತ್ರಂ"
deity_theme: ["ganesha"]
purpose: ["devotion"]
tradition: "stotra"
tags:
  content_type: ["stotra"]
keywords:
  - "sri"
  - "ganesha"
  - "vajra"
  - "panjara"
  - "stotram"
  - "ಶ್ರೀ ಗಣೇಶ ವಜ್ರಪಂಜರ ಸ್ತೋತ್ರಂ"
source:
  text: "Public Domain"
  citation: null
  license: "public-domain"
status: "pending"
quality_level: "community"
phonetic: null
created_at: "2026-02-15T07:06:28.137Z"
updated_at: "2026-02-15T07:06:28.137Z"
---
ಧ್ಯಾನಮ್ |  
    ತ್ರಿನೇತ್ರಂ ಗಜಾಸ್ಯಂ ಚತುರ್ಬಾಹುಧಾರಂ  
ಪರಶ್ವಾದಿಶಸ್ತ್ರೈರ್ಯುತಂ ಭಾಲಚಂದ್ರಮ್ |  
    ನರಾಕಾರದೇಹಂ ಸದಾ ಯೋಗಶಾಂತಂ  
ಗಣೇಶಂ ಭಜೇ ಸರ್ವವಂದ್ಯಂ ಪರೇಶಮ್ || ೧ ||

ಬಿಂದುರೂಪೋ ವಕ್ರತುಂಡೋ ರಕ್ಷತು ಮೇ ಹೃದಿ ಸ್ಥಿತಃ |  
    ದೇಹಾಂಶ್ಚತುರ್ವಿಧಾಂಸ್ತತ್ತ್ವಾಂಸ್ತತ್ತ್ವಾಧಾರಃ ಸನಾತನಃ || ೨ ||

ದೇಹಮೋಹಯುತಂ ಹ್ಯೇಕದಂತಃ ಸೋಽಹಂ ಸ್ವರೂಪಧೃಕ್ |  
    ದೇಹಿನಂ ಮಾಂ ವಿಶೇಷೇಣ ರಕ್ಷತು ಭ್ರಮನಾಶಕಃ || ೩ ||

ಮಹೋದರಸ್ತಥಾ ದೇವೋ ನಾನಾಬೋಧಾನ್ ಪ್ರತಾಪವಾನ್ |  
    ಸದಾ ರಕ್ಷತು ಮೇ ಬೋಧಾನಂದಸಂಸ್ಥೋ ಹ್ಯಹರ್ನಿಶಮ್ || ೪ ||

ಸಾಂಖ್ಯಾನ್ ರಕ್ಷತು ಸಾಂಖ್ಯೇಶೋ ಗಜಾನನಃ ಸುಸಿದ್ಧಿದಃ |  
    ಅಸತ್ಯೇಷು ಸ್ಥಿತಂ ಮಾಂ ಸ ಲಂಬೋದರಶ್ಚ ರಕ್ಷತು || ೫ ||

ಸತ್ಸು ಸ್ಥಿತಂ ಸುಮೋಹೇನ ವಿಕಟೋ ಮಾಂ ಪರಾತ್ಪರಃ |  
    ರಕ್ಷತು ಭಕ್ತವಾತ್ಸಲ್ಯಾತ್ ಸದೈಕಾಮೃತಧಾರಕಃ || ೬ ||

ಆನಂದೇಷು ಸ್ಥಿತಂ ನಿತ್ಯಂ ಮಾಂ ರಕ್ಷತು ಸಮಾತ್ಮಕಃ |  
    ವಿಘ್ನರಾಜೋ ಮಹಾವಿಘ್ನೈರ್ನಾನಾಖೇಲಕರಃ ಪ್ರಭುಃ || ೭ ||

ಅವ್ಯಕ್ತೇಷು ಸ್ಥಿತಂ ನಿತ್ಯಂ ಧೂಮ್ರವರ್ಣಃ ಸ್ವರೂಪಧೃಕ್ |  
    ಮಾಂ ರಕ್ಷತು ಸುಖಾಕಾರಃ ಸಹಜಃ ಸರ್ವಪೂಜಿತಃ || ೮ ||

ಸ್ವಸಂವೇದ್ಯೇಷು ಸಂಸ್ಥಂ ಮಾಂ ಗಣೇಶಃ ಸ್ವಸ್ವರೂಪಧೃಕ್ |  
    ರಕ್ಷತು ಯೋಗಭಾವೇನ ಸಂಸ್ಥಿತೋ ಭವನಾಯಕಃ || ೯ ||

ಅಯೋಗೇಷು ಸ್ಥಿತಂ ನಿತ್ಯಂ ಮಾಂ ರಕ್ಷತು ಗಣೇಶ್ವರಃ |  
    ನಿವೃತ್ತಿರೂಪಧೃಕ್ ಸಾಕ್ಷಾದಸಮಾಧಿಸುಖೇ ರತಃ || ೧೦ ||

ಯೋಗಶಾಂತಿಧರೋ ಮಾಂ ತು ರಕ್ಷತು ಯೋಗಸಂಸ್ಥಿತಮ್ |  
    ಗಣಾಧೀಶಃ ಪ್ರಸಂನಾತ್ಮಾ ಸಿದ್ಧಿಬುದ್ಧಿಸಮನ್ವಿತಃ || ೧೧ ||

ಪುರೋ ಮಾಂ ಗಜಕರ್ಣಶ್ಚ ರಕ್ಷತು ವಿಘ್ನಹಾರಕಃ |  
    ವಾಹ್ನ್ಯಾಂ ಯಾಮ್ಯಾಂ ಚ ನೈರೃತ್ಯಾಂ ಚಿಂತಾಮಣಿರ್ವರಪ್ರದಃ || ೧೨ ||

ರಕ್ಷತು ಪಶ್ಚಿಮೇ ಢುಂಢಿರ್ಹೇರಂಬೋ ವಾಯುದಿಕ್ ಸ್ಥಿತಮ್ |  
    ವಿನಾಯಕಶ್ಚೋತ್ತರೇ ತು ಪ್ರಮೋದಶ್ಚೇಶದಿಕ್ ಸ್ಥಿತಮ್ || ೧೩ ||

ಊರ್ಧ್ವಂ ಸಿದ್ಧಿಪತಿಃ ಪಾತು ಬುದ್ಧೀಶೋಽಧಃ ಸ್ಥಿತಂ ಸದಾ |  
    ಸರ್ವಾಂಗೇಷು ಮಯೂರೇಶಃ ಪಾತು ಮಾಂ ಭಕ್ತಿಲಾಲಸಃ || ೧೪ ||

ಯತ್ರ ತತ್ರ ಸ್ಥಿತಂ ಮಾಂ ತು ಸದಾ ರಕ್ಷತು ಯೋಗಪಃ |  
    ಪುರಶುಪಾಶಸಂಯುಕ್ತೋ ವರದಾಭಯಧಾರಕಃ || ೧೫ ||

ಇದಂ ಗಣಪತೇಃ ಪ್ರೋಕ್ತಂ ವಜ್ರಪಂಜರಕಂ ಪರಮ್ |  
    ಧಾರಯಸ್ವ ಮಹಾದೇವ ವಿಜಯೀ ತ್ವಂ ಭವಿಷ್ಯಸಿ || ೧೬ ||

ಯ ಇದಂ ಪಂಜರಂ ಧೃತ್ವಾ ಯತ್ರ ಕುತ್ರ ಸ್ಥಿತೋ ಭವೇತ್ |  
    ನ ತಸ್ಯ ಜಾಯತೇ ಕ್ವಾಪಿ ಭಯಂ ನಾನಾಸ್ವಭಾವಜಮ್ || ೧೭ ||

ಯಃ ಪಠೇತ್ ಪಂಜರಂ ನಿತ್ಯಂ ಸ ಈಪ್ಸಿತಮವಾಪ್ನುಯಾತ್ |  
    ವಜ್ರಸಾರತನುರ್ಭೂತ್ವಾ ಚರೇತ್ಸರ್ವತ್ರ ಮಾನವಃ || ೧೮ ||

ತ್ರಿಕಾಲಂ ಯಃ ಪಠೇಂನಿತ್ಯಂ ಸ ಗಣೇಶ ಇವಾಪರಃ |  
    ನಿರ್ವಿಘ್ನಃ ಸರ್ವಕಾರ್ಯೇಷು ಬ್ರಹ್ಮಭೂತೋ ಭವೇಂನರಃ || ೧೯ ||

ಯಃ ಶೃಣೋತಿ ಗಣೇಶಸ್ಯ ಪಂಜರಂ ವಜ್ರಸಂಜ್ಞಕಮ್ |  
    ಆರೋಗ್ಯಾದಿಸಮಾಯುಕ್ತೋ ಭವತೇ ಗಣಪಪ್ರಿಯಃ || ೨೦ ||

ಧನಂ ಧಾನ್ಯಂ ಪಶೂನ್ ವಿದ್ಯಾಮಾಯುಷ್ಯಂ ಪುತ್ರಪೌತ್ರಕಮ್ |  
    ಸರ್ವಸಂಪತ್ಸಮಾಯುಕ್ತಮೈಶ್ವರ್ಯಂ ಪಠನಾಲ್ಲಭೇತ್ || ೨೧ ||

ನ ಭಯಂ ತಸ್ಯ ವಜ್ರಾತ್ತು ಚಕ್ರಾಚ್ಛೂಲಾದ್ಭವೇತ್ ಕದಾ |  
    ಶಂಕರಾದೇರ್ಮಹಾದೇವ ಪಠನಾದಸ್ಯ ನಿತ್ಯಶಃ || ೨೨ ||

ಯಂ ಯಂ ಚಿಂತಯತೇ ಮರ್ತ್ಯಸ್ತಂ ತಂ ಪ್ರಾಪ್ನೋತಿ ಶಾಶ್ವತಮ್ |  
    ಪಠನಾದಸ್ಯ ವಿಘ್ನೇಶ ಪಂಜರಸ್ಯ ನಿರಂತರಮ್ || ೨೩ ||

ಲಕ್ಷಾವೃತ್ತಿಭಿರೇವಂ ಸ ಸಿದ್ಧಪಂಜರಕೋ ಭವೇತ್ |  
    ಸ್ತಂಭಯೇದಪಿ ಸೂರ್ಯಂ ತು ಬ್ರಹ್ಮಾಂಡಂ ವಶಮಾನಯೇತ್ || ೨೪ ||

ಏವಮುಕ್ತ್ವಾ ಗಣೇಶಾನೋಽಂತರ್ದಧೇ ಮುನಿಸತ್ತಮ |  
    ಶಿವೋ ದೇವಾದಿಭಿರ್ಯುಕ್ತೋ ಹರ್ಷಿತಃ ಸಂಬಭೂವ ಹ || ೨೫ ||
