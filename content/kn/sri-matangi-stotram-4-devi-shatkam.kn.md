---
id: "sri-matangi-stotram-4-devi-shatkam.kn"
mantra_id: "sri-matangi-stotram-4-devi-shatkam"
language_code: "kn"
title: "ಶ್ರೀ ಮಾತಂಗೀ ಸ್ತೋತ್ರಂ (ದೇವೀ ಷಟ್ಕಂ)"
deity_theme: ["devi"]
purpose: ["devotion"]
tradition: "tantric"
tags:
  content_type: ["stotra"]
keywords:
  - "sri"
  - "matangi"
  - "stotram"
  - "(devi"
  - "shatkam)"
  - "ಶ್ರೀ ಮಾತಂಗೀ ಸ್ತೋತ್ರಂ (ದೇವೀ ಷಟ್ಕಂ)"
  - "devi"
  - "shatkam"
source:
  text: "Public Domain"
  citation: null
  license: "public-domain"
status: "pending"
quality_level: "community"
phonetic: null
created_at: "2026-02-15T07:06:28.137Z"
updated_at: "2026-02-15T07:06:28.137Z"
---
ಅಂಬ ಶಶಿಬಿಂಬವದನೇ ಕಂಬುಗ್ರೀವೇ ಕಠೋರಕುಚಕುಂಭೇ |  
    ಅಂಬರಸಮಾನಮಧ್ಯೇ ಶಂಬರರಿಪುವೈರಿದೇವಿ ಮಾಂ ಪಾಹಿ || ೧ ||

ಕುಂದಮುಕುಲಾಗ್ರದಂತಾಂ ಕುಂಕುಮಪಂಕೇನ ಲಿಪ್ತಕುಚಭಾರಾಮ್ |  
    ಆನೀಲನೀಲದೇಹಾಮಂಬಾಮಖಿಲಾಂಡನಾಯಕೀಂ ವಂದೇ || ೨ ||

ಸರಿಗಮಪಧನಿರತಾಂತಾಂ ವೀಣಾಸಂಕ್ರಾಂತಚಾರುಹಸ್ತಾಂ ತಾಮ್ |  
    ಶಾಂತಾಂ ಮೃದುಲಸ್ವಾಂತಾಂ ಕುಚಭರತಾಂತಾಂ ನಮಾಮಿ ಶಿವಕಾಂತಾಮ್ || ೩ ||

ಅವಟುತಟಘಟಿತಚೂಲೀತಾಡಿತತಾಲೀಪಲಾಶತಾಟಂಕಾಮ್ |  
    ವೀಣಾವಾದನವೇಲಾಕಂಪಿತಶಿರಸಂ ನಮಾಮಿ ಮಾತಂಗೀಮ್ || ೪ ||

ವೀಣಾರಸಾನುಷಂಗಂ ವಿಕಚಮದಾಮೋದಮಾಧುರೀಭೃಂಗಮ್ |  
    ಕರುಣಾಪೂರಿತರಂಗಂ ಕಲಯೇ ಮಾತಂಗಕನ್ಯಕಾಪಾಂಗಮ್ || ೫ ||

ದಯಮಾನದೀರ್ಘನಯನಾಂ ದೇಶಿಕರೂಪೇಣ ದರ್ಶಿತಾಭ್ಯುದಯಾಮ್ |  
    ವಾಮಕುಚನಿಹಿತವೀಣಾಂ ವರದಾಂ ಸಂಗೀತ ಮಾತೃಕಾಂ ವಂದೇ || ೬ ||

ಸ್ಮರೇತ್ ಪ್ರಥಮಪುಷ್ಪಿಣೀಂ ರುಧಿರಬಿಂಬು ನೀಲಾಂಬರಾಂ  
ಗೃಹಿತಮಧುಪಾತ್ರಕಾಂ ಮದವಿಘೂರ್ಣನೇತ್ರಾಂಚಲಾಮ್ |  
    ಕರಸ್ಫುರಿತವಲ್ಲಕೀಂ ವಿಮಲಶಂಖತಾಟಂಕಿನೀಂ  
ಘನಸ್ತನಭರಾಲಸಾಂ ಗಳಿತಚೇಳಿಕಾಂ ಶ್ಯಾಮಲಾಮ್ || ೭ ||

ಸಕುಂಕುಮವಿಲೇಪನಾಮಲಕಚುಂಬಿಕಸ್ತೂರಿಕಾಂ  
ಸಮಂದಹಸಿತೇಕ್ಷಣಾಂ ಸಶರಚಾಪಪಾಶಾಂಕುಶಾಮ್ |  
    ಅಶೇಷಜನಮೋಹಿನೀಮರುಣಮಾಲ್ಯಭೂಷಾಂಬರಾಂ  
ಜಪಾಕುಸುಮಭಾಸುರಾಂ ಜಪವಿಧೌ ಸ್ಮರೇದಂಬಿಕಾಮ್ || ೮ ||

ಮಾಣಿಕ್ಯವೀಣಾಮುಪಲಾಲಯಂತೀಂ  
ಮದಾಲಸಾಂ ಮಂಜುಳವಾಗ್ವಿಲಾಸಾಮ್ |  
    ಮಾಹೇಂದ್ರನೀಲದ್ಯುತಿಕೋಮಲಾಂಗೀಂ  
ಮಾತಂಗಕನ್ಯಾಂ ಮನಸಾ ಸ್ಮರಾಮಿ || ೯ ||
