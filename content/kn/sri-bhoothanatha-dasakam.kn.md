---
id: sri-bhoothanatha-dasakam.kn
mantra_id: sri-bhoothanatha-dasakam
language_code: kn
title: ಶ್ರೀ ಭೂತನಾಥ ದಶಕಂ
deity_theme:
  - ayyappa
purpose:
  - devotion
tradition: stotra
tags:
  content_type:
    - stotra
keywords:
  - sri
  - bhoothanatha
  - dasakam
  - ಶ್ರೀ ಭೂತನಾಥ ದಶಕಂ
source:
  text: Public Domain
  citation: null
license: public-domain
status: pending
quality_level: community
phonetic: null
created_at: '2026-02-15T07:06:28.137Z'
updated_at: '2026-02-15T07:06:28.137Z'
---
ಪಾಂಡ್ಯಭೂಪತೀಂದ್ರಪೂರ್ವಪುಣ್ಯಮೋಹನಾಕೃತೇ  
ಪಂಡಿತಾರ್ಚಿತಾಂಘ್ರಿಪುಂಡರೀಕ ಪಾವನಾಕೃತೇ |  
    ಪೂರ್ಣಚಂದ್ರತುಂಡವೇತ್ರದಂಡವೀರ್ಯವಾರಿಧೇ  
ಪೂರ್ಣಪುಷ್ಕಲಾಸಮೇತ ಭೂತನಾಥ ಪಾಹಿ ಮಾಮ್ || ೧ ||

ಆದಿಶಂಕರಾಚ್ಯುತಪ್ರಿಯಾತ್ಮಸಂಭವ ಪ್ರಭೋ  
ಆದಿಭೂತನಾಥ ಸಾಧುಭಕ್ತಚಿಂತಿತಪ್ರದ |  
    ಭೂತಿಭೂಷ ವೇದಘೋಷಪಾರಿತೋಷ ಶಾಶ್ವತ  
ಪೂರ್ಣಪುಷ್ಕಲಾಸಮೇತ ಭೂತನಾಥ ಪಾಹಿ ಮಾಮ್ || ೨ ||

ಪಂಚಬಾಣಕೋಟಿಕೋಮಲಾಕೃತೇ ಕೃಪಾನಿಧೇ  
ಪಂಚಗವ್ಯಪಾಯಸಾಂನಪಾನಕಾದಿಮೋದಕ |  
    ಪಂಚಭೂತಸಂಚಯ ಪ್ರಪಂಚಭೂತಪಾಲಕ  
ಪೂರ್ಣಪುಷ್ಕಲಾಸಮೇತ ಭೂತನಾಥ ಪಾಹಿ ಮಾಮ್ || ೩ ||

ಚಂದ್ರಸೂರ್ಯವೀತಿಹೋತ್ರನೇತ್ರ ನೇತ್ರಮೋಹನ  
ಸಾಂದ್ರಸುಂದರಸ್ಮಿತಾರ್ದ್ರ ಕೇಸರೀಂದ್ರವಾಹನ |  
    ಇಂದ್ರವಂದನೀಯಪಾದ ಸಾಧುವೃಂದಜೀವನ  
ಪೂರ್ಣಪುಷ್ಕಲಾಸಮೇತ ಭೂತನಾಥ ಪಾಹಿ ಮಾಮ್ || ೪ ||

ವೀರಬಾಹುವರ್ಣನೀಯವೀರ್ಯಶೌರ್ಯವಾರಿಧೇ  
ವಾರಿಜಾಸನಾದಿದೇವವಂದ್ಯ ಸುಂದರಾಕೃತೇ |  
    ವಾರಣೇಂದ್ರವಾಜಿಸಿಂಹವಾಹ ಭಕ್ತಶೇವಧೇ  
ಪೂರ್ಣಪುಷ್ಕಲಾಸಮೇತ ಭೂತನಾಥ ಪಾಹಿ ಮಾಮ್ || ೫ ||

ಅತ್ಯುದಾರಭಕ್ತಚಿತ್ತರಂಗನರ್ತನಪ್ರಭೋ  
ನಿತ್ಯಶುದ್ಧನಿರ್ಮಲಾದ್ವಿತೀಯ ಧರ್ಮಪಾಲಕ |  
    ಸತ್ಯರೂಪ ಮುಕ್ತಿರೂಪ ಸರ್ವದೇವತಾತ್ಮಕ  
ಪೂರ್ಣಪುಷ್ಕಲಾಸಮೇತ ಭೂತನಾಥ ಪಾಹಿ ಮಾಮ್ || ೬ ||

ಸಾಮಗಾನಲೋಲ ಶಾಂತಶೀಲ ಧರ್ಮಪಾಲಕ  
ಸೋಮಸುಂದರಾಸ್ಯ ಸಾಧುಪೂಜನೀಯಪಾದುಕ |  
    ಸಾಮದಾನಭೇದದಂಡಶಾಸ್ತ್ರನೀತಿಬೋಧಕ  
ಪೂರ್ಣಪುಷ್ಕಲಾಸಮೇತ ಭೂತನಾಥ ಪಾಹಿ ಮಾಮ್ || ೭ ||

ಸುಪ್ರಸಂನದೇವದೇವ ಸದ್ಗತಿಪ್ರದಾಯಕ  
ಚಿತ್ಪ್ರಕಾಶ ಧರ್ಮಪಾಲ ಸರ್ವಭೂತನಾಯಕ |  
    ಸುಪ್ರಸಿದ್ಧ ಪಂಚಶೈಲಸಂನಿಕೇತನರ್ತಕ  
ಪೂರ್ಣಪುಷ್ಕಲಾಸಮೇತ ಭೂತನಾಥ ಪಾಹಿ ಮಾಮ್ || ೮ ||

ಶೂಲಚಾಪಬಾಣಖಡ್ಗವಜ್ರಶಕ್ತಿಶೋಭಿತ  
ಬಾಲಸೂರ್ಯಕೋಟಿಭಾಸುರಾಂಗ ಭೂತಸೇವಿತ |  
    ಕಾಲಚಕ್ರ ಸಂಪ್ರವೃತ್ತಿ ಕಲ್ಪನಾ ಸಮನ್ವಿತ  
ಪೂರ್ಣಪುಷ್ಕಲಾಸಮೇತ ಭೂತನಾಥ ಪಾಹಿ ಮಾಮ್ || ೯ ||

ಅದ್ಭುತಾತ್ಮಬೋಧಸತ್ಸನಾತನೋಪದೇಶಕ  
ಬುದ್ಬುದೋಪಮಪ್ರಪಂಚವಿಭ್ರಮಪ್ರಕಾಶಕ |  
    ಸಪ್ರಥಪ್ರಗಲ್ಭಚಿತ್ಪ್ರಕಾಶ ದಿವ್ಯದೇಶಿಕ  
ಪೂರ್ಣಪುಷ್ಕಲಾಸಮೇತ ಭೂತನಾಥ ಪಾಹಿ ಮಾಮ್ || ೧೦ ||

