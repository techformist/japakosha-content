---
id: sri-chandra-stotram-3.kn
mantra_id: sri-chandra-stotram-3
language_code: kn
title: ೩
deity_theme:
  - navagraha
purpose:
  - devotion
tradition: stotra
tags:
  content_type:
    - stotra
keywords:
  - sri
  - chandra
  - stotram
  - ೩
source:
  text: Public Domain
  citation: null
license: public-domain
status: pending
quality_level: community
phonetic: null
created_at: '2026-02-15T07:06:28.137Z'
updated_at: '2026-02-15T07:06:28.137Z'
---
ಧ್ಯಾನಮ್ –  
ಶ್ವೇತಾಂಬರೋಜ್ಜ್ವಲತನುಂ ಸಿತಮಾಲ್ಯಗಂಧಂ  
ಶ್ವೇತಾಶ್ವಯುಕ್ತರಥಗಂ ಸುರಸೇವಿತಾಂಘ್ರಿಮ್ |  
    ದೋರ್ಭ್ಯಾಂ ಧೃತಾಭಯಗದಂ ವರದಂ ಸುಧಾಂಶುಂ  
ಶ್ರೀವತ್ಸಮೌಕ್ತಿಕಧರಂ ಪ್ರಣಮಾಮಿ ಚಂದ್ರಮ್ || ೧ ||

ಆಗ್ನೇಯಭಾಗೇ ಸರಥೋ ದಶಾಶ್ವ-  
-ಶ್ಚಾತ್ರೇಯಜೋ ಯಾಮುನದೇಶಜಶ್ಚ |  
    ಪ್ರತ್ಯಙ್ಮುಖಸ್ಥಶ್ಚತುರಶ್ರಪೀಠೇ  
ಗದಾಧರೋ ನೋಽವತು ರೋಹಿಣೀಶಃ || ೨ ||

ಅಥ ಸ್ತೋತ್ರಮ್ –  
ಚಂದ್ರಂ ನಮಾಮಿ ವರದಂ ಶಂಕರಸ್ಯ ವಿಭೂಷಣಮ್ |  
    ಕಳಾನಿಧಿಂ ಕಾಂತಿರೂಪಂ ಕೇಯೂರಮಕುಟೋಜ್ವಲಮ್ || ೩ ||

ವರದಂ ವಂದ್ಯಚರಣಂ ವಾಸುದೇವಸ್ಯ ಲೋಚನಮ್ |  
    ವಸುಧಾಹ್ಲಾದನಕರಂ ವಿಧುಂ ತಂ ಪ್ರಣಮಾಮ್ಯಹಮ್ || ೪ ||

ಶ್ವೇತಮಾಲ್ಯಾಂಬರಧರಂ ಶ್ವೇತಗಂಧಾನುಲೇಪನಮ್ |  
    ಶ್ವೇತಚ್ಛತ್ರೋಲ್ಲಸನ್ಮೌಳಿಂ ಶಶಿನಂ ಪ್ರಣಮಾಮ್ಯಹಮ್ || ೫ ||

ಸರ್ವಂ ಜಗಜ್ಜೀವಯಸಿ ಸುಧಾರಸಮಯೈಃ ಕರೈಃ |  
    ಸೋಮ ದೇಹಿ ಮಮಾರೋಗ್ಯಂ ಸುಧಾಪೂರಿತಮಂಡಲಮ್ || ೬ ||

ರಾಜಾ ತ್ವಂ ಬ್ರಾಹ್ಮಣಾನಾಂ ಚ ರಮಾಯಾ ಅಪಿ ಸೋದರಃ |  
    ರಾಜಾ ನಾಥಶ್ಚೌಷಧೀನಾಂ ರಕ್ಷ ಮಾಂ ರಜನೀಕರ || ೭ ||

ಶಂಕರಸ್ಯ ಶಿರೋರತ್ನಂ ಶಾರ್ಙ್ಗಿಣಶ್ಚ ವಿಲೋಚನಮ್ |  
    ತಾರಕಾಣಾಮಧೀಶಸ್ತ್ವಂ ತಾರಯಾಽಸ್ಮಾನ್ಮಹಾಪದಃ || ೮ ||

ಕಲ್ಯಾಣಮೂರ್ತೇ ವರದ ಕರುಣಾರಸವಾರಿಧೇ |  
    ಕಲಶೋದಧಿಸಂಜಾತಕಲಾನಾಥ ಕೃಪಾಂ ಕುರು || ೯ ||

ಕ್ಷೀರಾರ್ಣವಸಮುದ್ಭೂತ ಚಿಂತಾಮಣಿಸಹೋದ್ಭವ |  
    ಕಾಮಿತಾರ್ಥಾನ್ ಪ್ರದೇಹಿ ತ್ವಂ ಕಲ್ಪದ್ರುಮಸಹೋದರ || ೧೦ ||

ಶ್ವೇತಾಂಬರಃ ಶ್ವೇತವಿಭೂಷಣಾಢ್ಯೋ  
ಗದಾಧರಃ ಶ್ವೇತರುಚಿರ್ದ್ವಿಬಾಹುಃ |  
    ಚಂದ್ರಃ ಸುಧಾತ್ಮಾ ವರದಃ ಕಿರೀಟೀ  
ಶ್ರೇಯಾಂಸಿ ಮಹ್ಯಂ ಪ್ರದದಾತು ದೇವಃ || ೧೧ ||

ಇದಂ ನಿಶಾಕರಸ್ತೋತ್ರಂ ಯಃ ಪಠೇತ್ ಪ್ರತ್ಯಹಂ ನರಃ |  
    ಉಪದ್ರವಾತ್ ಸ ಮುಚ್ಯೇತ ನಾತ್ರ ಕಾರ್ಯಾ ವಿಚಾರಣಾ || ೧೨ ||

