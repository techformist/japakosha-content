---
id: sri-bhuthanatha-karavalamba-stava.kn
mantra_id: sri-bhuthanatha-karavalamba-stava
language_code: kn
title: ಶ್ರೀ ಭೂತನಾಥ ಕರಾವಲಂಬ ಸ್ತವಃ
deity_theme:
  - ayyappa
purpose:
  - devotion
tradition: stotra
tags:
  content_type:
    - stotra
keywords:
  - sri
  - bhuthanatha
  - karavalamba
  - stava
  - ಶ್ರೀ ಭೂತನಾಥ ಕರಾವಲಂಬ ಸ್ತವಃ
source:
  text: Public Domain
  citation: null
license: public-domain
status: pending
quality_level: community
phonetic: null
created_at: '2026-02-15T07:06:28.137Z'
updated_at: '2026-02-15T07:06:28.137Z'
---
ಓಂ‍ಕಾರರೂಪ ಶಬರೀವರಪೀಠದೀಪ  
ಶೃಂಗಾರ ರಂಗ ರಮಣೀಯ ಕಲಾಕಲಾಪ |  
    ಅಂಗಾರವರ್ಣ ಮಣಿಕಂಠ ಮಹತ್ಪ್ರತಾಪ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೧ ||

ನಕ್ಷತ್ರಚಾರುನಖರಪ್ರದ ನಿಷ್ಕಳಂಕ  
ನಕ್ಷತ್ರನಾಥಮುಖ ನಿರ್ಮಲಚಿತ್ತರಂಗ |  
    ಕುಕ್ಷಿಸ್ಥಲಸ್ಥಿತ ಚರಾಚರ ಭೂತಸಂಘ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೨ ||

ಮಂತ್ರಾರ್ಥ ತತ್ತ್ವ ನಿಗಮಾರ್ಥ ಮಹಾವರಿಷ್ಠ  
ಯಂತ್ರಾದಿ ತಂತ್ರ ವರವರ್ಣಿತ ಪುಷ್ಕಲೇಷ್ಟ |  
    ಸಂತ್ರಾಸಿತಾರಿಕುಲ ಪದ್ಮಸುಖೋಪವಿಷ್ಟ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೩ ||

ಶಿಕ್ಷಾಪರಾಯಣ ಶಿವಾತ್ಮಜ ಸರ್ವಭೂತ-  
-ರಕ್ಷಾಪರಾಯಣ ಚರಾಚರ ಹೇತುಭೂತ |  
    ಅಕ್ಷಯ್ಯ ಮಂಗಳ ವರಪ್ರದ ಚಿತ್ಪ್ರಬೋಧ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೪ ||

ವಾಗೀಶವರ್ಣಿತ ವಿಶಿಷ್ಟವಚೋವಿಲಾಸ  
ಯೋಗೀಶ ಯೋಗಕರ ಯಾಗಫಲಪ್ರಕಾಶ |  
    ಯೋಗೇಶ ಯೋಗಿ ಪರಮಾತ್ಮ ಹಿತೋಪದೇಶ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೫ ||

ಯಕ್ಷೇಶಪೂಜ್ಯ ನಿಧಿಸಂಚಯ ನಿತ್ಯಪಾಲ  
ಯಕ್ಷೀಶ ಕಾಂಕ್ಷಿತ ಸುಲಕ್ಷಣ ಲಕ್ಷ್ಯಮೂಲ |  
    ಅಕ್ಷೀಣ ಪುಣ್ಯ ನಿಜಭಕ್ತಜನಾನುಕೂಲ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೬ ||

ಸ್ವಾಮಿನ್ ಪ್ರಭಾರಮಣ ಚಂದನಲಿಪ್ತದೇಹ  
ಚಾಮೀಕರಾಭರಣ ಚಾರುತುರಂಗವಾಹ |  
    ಶ್ರೀಮತ್ಸುರಾಭರಣ ಶಾಶ್ವತಸತ್ಸಮೂಹ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೭ ||

ಆತಾಮ್ರಹೇಮರುಚಿರಂಜಿತ ಮಂಜುಗಾತ್ರ  
ವೇದಾಂತವೇದ್ಯ ವಿಧಿವರ್ಣಿತ ವೀರ್ಯವೇತ್ರ |  
    ಪಾದಾರವಿಂದ ಪರಿಪಾವನ ಭಕ್ತಮಿತ್ರ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೮ ||

ಬಾಲಾಮೃತಾಂಶು ಪರಿಶೋಭಿತ ಫಾಲಚಿತ್ರಾ  
ನೀಲಾಲಿಪಾಲಿಘನಕುಂತಲ ದಿವ್ಯಸೂತ್ರ |  
    ಲೀಲಾವಿನೋದ ಮೃಗಯಾಪರ ಸಚ್ಚರಿತ್ರ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೯ ||

ಭೂತಿಪ್ರದಾಯಕ ಜಗತ್ಪ್ರಥಿತಪ್ರತಾಪ  
ಭೀತಿಪ್ರಮೋಚಕ ವಿಶಾಲಕಲಾಕಲಾಪ |  
    ಬೋಧಪ್ರದೀಪ ಭವತಾಪಹರಸ್ವರೂಪ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೧೦ ||

ವೇತಾಳಭೂತಪರಿವಾರವಿನೋದಶೀಲ  
ಪಾತಾಳಭೂಮಿ ಸುರಲೋಕ ಸುಖಾನುಕೂಲ |  
    ನಾದಾಂತರಂಗ ನತಕಲ್ಪಕ ಧರ್ಮಪಾಲ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೧೧ ||

ಶಾರ್ದೂಲದುಗ್ಧಹರ ಸರ್ವರುಜಾಪಹಾರ  
ಶಾಸ್ತ್ರಾನುಸಾರ ಪರಸಾತ್ತ್ವಿಕ ಹೃದ್ವಿಹಾರ |  
    ಶಸ್ತ್ರಾಸ್ತ್ರ ಶಕ್ತಿಧರ ಮೌಕ್ತಿಕಮುಗ್ಧಹಾರ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೧೨ ||

ಆದಿತ್ಯಕೋಟಿರುಚಿರಂಜಿತ ವೇದಸಾರ  
ಆಧಾರಭೂತ ಭುವನೈಕ ಹಿತಾವತಾರ |  
    ಆದಿಪ್ರಮಾಥಿಪದಸಾರಸ ಪಾಪದೂರ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೧೩ ||

ಪಂಚಾದ್ರಿವಾಸ ಪರಮಾದ್ಭುತಭಾವನೀಯ  
ಪಿಂಛಾವತಂಸಮಕುಟೋಜ್ಜ್ವಲ ಪೂಜನೀಯ |  
    ವಾಂಛಾನುಕೂಲ ವರದಾಯಕ ಸತ್ಸಹಾಯ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೧೪ ||

ಹಿಂಸಾವಿಹೀನ ಶರಣಾಗತಪಾರಿಜಾತ  
ಸಂಸಾರಸಾಗರಸಮುತ್ತರಣೈಕಪೋತ |  
    ಹಂಸಾದಿಸೇವಿತ ವಿಭೋ ಪರಮಾತ್ಮಬೋಧ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೧೫ ||

ಕುಂಭೀಂದ್ರ ಕೇಸರಿ ತುರಂಗಮ ವಾಹ ತುಂಗ  
ಗಂಭೀರ ವೀರ ಮಣಿಕಂಠ ವಿಮೋಹನಾಂಗ |  
    ಕುಂಭೋದ್ಭವಾದಿ ವರತಾಪಸಚಿತ್ತರಂಗ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೧೬ ||

ಸಂಪೂರ್ಣ ಭಕ್ತವರ ಸಂತತಿ ದಾನಶೀಲ  
ಸಂಪತ್ಸುಖಪ್ರದ ಸನಾತನ ಗಾನಲೋಲ |  
    ಸಂಪೂರಿತಾಖಿಲ ಚರಾಚರಲೋಕಪಾಲ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೧೭ ||

ವೀರಾಸನಸ್ಥಿತ ವಿಚಿತ್ರವನಾಧಿವಾಸ  
ನಾರಾಯಣಪ್ರಿಯ ನಟೇಶ ಮನೋವಿಲಾಸ |  
    ವಾರಾಶಿಪೂರ್ಣ ಕರುಣಾಮೃತ ವಾಗ್ವಿಕಾಸ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೧೮ ||

ಕ್ಷಿಪ್ರಪ್ರಸಾದಕ ಸುರಾಸುರಸೇವ್ಯಪಾದ  
ವಿಪ್ರಾದಿವಂದಿತ ವರಪ್ರದ ಸುಪ್ರಸಾದ |  
    ವಿಭ್ರಾಜಮಾನ ಮಣಿಕಂಠ ವಿನೋದಭೂತ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೧೯ ||

ಕೋಟೀರಚಾರುತರ ಕೋಟಿದಿವಾಕರಾಭ  
ಪಾಟೀರಪಂಕಕಲಭಪ್ರಿಯ ಪೂರ್ಣಶೋಭ |  
    ವಾಟೀವನಾಂತರವಿಹಾರ ವಿಚಿತ್ರರೂಪ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೨೦ ||

ದುರ್ವಾರದುಃಖಹರ ದೀನಜನಾನುಕೂಲ  
ದುರ್ವಾಸ ತಾಪಸ ವರಾರ್ಚಿತ ಪಾದಮೂಲ |  
    ದರ್ವೀಕರೇಂದ್ರ ಮಣಿಭೂಷಣ ಧರ್ಮಪಾಲ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೨೧ ||

ನೃತ್ತಾಭಿರಮ್ಯ ನಿಗಮಾಗಮ ಸಾಕ್ಷಿಭೂತ  
ಭಕ್ತಾನುಗಮ್ಯ ಪರಮಾದ್ಭುತ ಹೃತ್ಪ್ರಬೋಧ |  
    ಸತ್ತಾಪಸಾರ್ಚಿತ ಸನಾತನ ಮೋಕ್ಷಭೂತ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೨೨ ||

ಕಂದರ್ಪಕೋಟಿ ಕಮನೀಯಕರಾವತಾರ  
ಮಂದಾರ ಕುಂದ ಸುಮವೃಂದ ಮನೋಜ್ಞಹಾರ |  
    ಮಂದಾಕಿನೀತಟವಿಹಾರ ವಿನೋದಪೂರ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೨೩ ||

ಸತ್ಕೀರ್ತನಪ್ರಿಯ ಸಮಸ್ತಸುರಾಧಿನಾಥ  
ಸತ್ಕಾರಸಾಧು ಹೃದಯಾಂಬುಜ ಸಂನಿಕೇತ |  
    ಸತ್ಕೀರ್ತಿಸೌಖ್ಯ ವರದಾಯಕ ಸತ್ಕಿರಾತ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೨೪ ||

ಜ್ಞಾನಪ್ರಪೂಜಿತ ಪದಾಂಬುಜ ಭೂತಿಭೂಷ  
ದೀನಾನುಕಂಪಿತ ದಯಾಪರ ದಿವ್ಯವೇಷ |  
    ಜ್ಞಾನಸ್ವರೂಪ ವರಚಕ್ಷುಷ ವೇದಘೋಷ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೨೫ ||

ನಾದಾಂತರಂಗ ವರಮಂಗಳನೃತ್ತರಂಗ-  
-ಪಾದಾರವಿಂದ ಕುಸುಮಾಯುಧ ಕೋಮಲಾಂಗ |  
    ಮಾತಂಗಕೇಸರಿತುರಂಗಮವಾಹತುಂಗ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೨೬ ||

ಬ್ರಹ್ಮಸ್ವರೂಪ ಭವರೋಗಪುರಾಣವೈದ್ಯ  
ಧರ್ಮಾರ್ಥಕಾಮವರಮುಕ್ತಿದ ವೇದವೇದ್ಯ |  
    ಕರ್ಮಾನುಕೂಲಫಲದಾಯಕ ಚಿನ್ಮಯಾದ್ಯ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೨೭ ||

ತಾಪತ್ರಯಾಪಹರ ತಾಪಸಹೃದ್ವಿಹಾರ  
ತಾಪಿಂಛ ಚಾರುತರಗಾತ್ರ ಕಿರಾತವೀರ |  
    ಆಪಾದಮಸ್ತಕ ಲಸನ್ಮಣಿಮುಕ್ತಹಾರ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೨೮ ||

ಚಿಂತಾಮಣಿಪ್ರಥಿತ ಭೂಷಣಭೂಷಿತಾಂಗ  
ದಂತಾವಲೇಂದ್ರ ಹರಿವಾಹನ ಮೋಹನಾಂಗ |  
    ಸಂತಾನದಾಯಕ ವಿಭೋ ಕರುಣಾಂತರಂಗ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೨೯ ||

ಆರಣ್ಯವಾಸ ವರತಾಪಸ ಬೋಧರೂಪ  
ಕಾರುಣ್ಯಸಾಗರ ಕಲೇಶ ಕಲಾಕಲಾಪ |  
    ತಾರುಣ್ಯ ತಾಮರ ಸುಲೋಚನ ಲೋಕದೀಪ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೩೦ ||

ಆಪಾದ ಚಾರುತರ ಕಾಮಸಮಾಭಿರಾಮ  
ಶೋಭಾಯಮಾನ ಸುರಸಂಚಯ ಸಾರ್ವಭೌಮ |  
    ಶ್ರೀಪಾಂಡ್ಯ ಪೂರ್ವಸುಕೃತಾಮೃತ ಪೂರ್ಣಧಾಮ  
ಶ್ರೀಭೂತನಾಥ ಮಮ ದೇಹಿ ಕರಾವಲಂಬಮ್ || ೩೧ ||

