---
id: "shadanana-ashtakam.kn"
mantra_id: "shadanana-ashtakam"
language_code: "kn"
title: "ಷಡಾನನಾಷ್ಟಕಂ"
deity_theme: ["subrahmanya"]
purpose: ["devotion"]
tradition: "stotra"
tags:
  content_type: ["ashtakam"]
keywords:
  - "shadanana"
  - "ashtakam"
  - "ಷಡಾನನಾಷ್ಟಕಂ"
source:
  text: "Public Domain"
  citation: null
  license: "public-domain"
status: "pending"
quality_level: "community"
phonetic: null
created_at: "2026-02-15T07:06:28.137Z"
updated_at: "2026-02-15T07:06:28.137Z"
---
ಅಗಸ್ತಿರುವಾಚ |  
    ನಮೋಽಸ್ತು ವೃಂದಾರಕವೃಂದವಂದ್ಯ-  
ಪಾದಾರವಿಂದಾಯ ಸುಧಾಕರಾಯ |  
    ಷಡಾನನಾಯಾಮಿತವಿಕ್ರಮಾಯ  
ಗೌರೀಹೃದಾನಂದಸಮುದ್ಭವಾಯ || ೧ ||

ನಮೋಽಸ್ತು ತುಭ್ಯಂ ಪ್ರಣತಾರ್ತಿಹಂತ್ರೇ  
ಕರ್ತ್ರೇ ಸಮಸ್ತಸ್ಯ ಮನೋರಥಾನಾಮ್ |  
    ದಾತ್ರೇ ರಥಾನಾಂ ಪರತಾರಕಸ್ಯ  
ಹಂತ್ರೇ ಪ್ರಚಂಡಾಸುರ ತಾರಕಸ್ಯ || ೨ ||

ಅಮೂರ್ತಮೂರ್ತಾಯ ಸಹಸ್ರಮೂರ್ತಯೇ  
ಗುಣಾಯ ಗುಣ್ಯಾಯ ಪರಾತ್ಪರಾಯ |  
    ಅಪಾರಪಾರಾಯ ಪರಾಪರಾಯ  
ನಮೋಽಸ್ತು ತುಭ್ಯಂ ಶಿಖಿವಾಹನಾಯ || ೩ ||

ನಮೋಽಸ್ತು ತೇ ಬ್ರಹ್ಮವಿದಾಂ ವರಾಯ  
ದಿಗಂಬರಾಯಾಂಬರ ಸಂಸ್ಥಿತಾಯ |  
    ಹಿರಣ್ಯವರ್ಣಾಯ ಹಿರಣ್ಯಬಾಹವೇ  
ನಮೋ ಹಿರಣ್ಯಾಯ ಹಿರಣ್ಯರೇತಸೇ || ೪ ||

ತಪಃಸ್ವರೂಪಾಯ ತಪೋಧನಾಯ  
ತಪಃಫಲಾನಾಂ ಪ್ರತಿಪಾದಕಾಯ |  
    ಸದಾ ಕುಮಾರಾಯ ಹಿಮಾರಮಾರಿಣೇ  
ತೃಣೀಕೃತೈಶ್ವರ್ಯ ವಿರಾಗಿಣೇ ನಮಃ || ೫ ||

ನಮೋಽಸ್ತು ತುಭ್ಯಂ ಶರಜನ್ಮನೇ ವಿಭೋ  
ಪ್ರಭಾತಸೂರ್ಯಾರುಣದಂತಪಂಕ್ತಯೇ |  
    ಬಾಲಾಯ ಚಾಬಾಲಪರಾಕ್ರಮಾಯ  
ಷಾಣ್ಮಾತುರಾಯಾಲಮನಾತುರಾಯ || ೬ ||

ಮೀಢುಷ್ಟಮಾಯೋತ್ತರಮೀಢುಷೇ ನಮೋ  
ನಮೋ ಗಣಾನಾಂ ಪತಯೇ ಗಣಾಯ |  
    ನಮೋಽಸ್ತು ತೇ ಜನ್ಮಜರಾತಿಗಾಯ  
ನಮೋ ವಿಶಾಖಾಯ ಸುಶಕ್ತಿಪಾಣಯೇ || ೭ ||

ಸರ್ವಸ್ಯ ನಾಥಸ್ಯ ಕುಮಾರಕಾಯ  
ಕ್ರೌಂಚಾರಯೇ ತಾರಕಮಾರಕಾಯ |  
    ಸ್ವಾಹೇಯ ಗಾಂಗೇಯ ಚ ಕಾರ್ತಿಕೇಯ  
ಶೈವೇಯ ತುಭ್ಯಂ ಸತತಂ ನಮೋಽಸ್ತು || ೮ ||
