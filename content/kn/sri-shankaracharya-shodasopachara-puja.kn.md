---
id: "sri-shankaracharya-shodasopachara-puja.kn"
mantra_id: "sri-shankaracharya-shodasopachara-puja"
language_code: "kn"
title: "ಶ್ರೀ ಶಂಕರಭಗವತ್ಪಾದ ಷೋಡಶೋಪಚಾರ ಪೂಜಾ"
deity_theme: ["universal"]
purpose: ["devotion"]
tradition: "stotra"
tags:
  content_type: ["puja-vidhi"]
keywords:
  - "sri"
  - "shankaracharya"
  - "shodasopachara"
  - "puja"
  - "ಶ್ರೀ ಶಂಕರಭಗವತ್ಪಾದ ಷೋಡಶೋಪಚಾರ ಪೂಜಾ"
source:
  text: "Public Domain"
  citation: null
  license: "public-domain"
status: "pending"
quality_level: "community"
phonetic: null
created_at: "2026-02-15T07:06:28.137Z"
updated_at: "2026-02-15T07:06:28.137Z"
---
**ಪುನಃ ಸಂಕಲ್ಪಂ –**  
ಪೂರ್ವೋಕ್ತ ಏವಂ ಗುಣ ವಿಶೇಷಣ ವಿಶಿಷ್ಟಾಯಾಂ ಶುಭತಿಥೌ ವೈದಿಕಮಾರ್ಗ ಪ್ರತಿಷ್ಠಾಪಕಾನಾಂ ಜಗದ್ಗುರೂಣಾಂ ಶ್ರೀಶಂಕರಭಗವತ್ಪಾದಪೂಜಾಂ ಕರಿಷ್ಯೇ 
**ಧ್ಯಾನಮ್ –**  
ಶ್ರುತಿಸ್ಮೃತಿಪುರಾಣಾನಾಮಾಲಯಂ ಕರುಣಾಲಯಮ್ |  
    ನಮಾಮಿ ಭಗವತ್ಪಾದಶಂಕರಂ ಲೋಕಶಂಕರಮ್ ||

ಅಸ್ಮಿನ್ ಬಿಂಬೇ ಶ್ರೀಶಂಕರಭಗವತ್ಪಾದಂ ಧ್ಯಾಯಾಮಿ 
**ಆವಾಹನಮ್ –**  
ಯಮಾಶ್ರಿತಾ ಗಿರಾಂ ದೇವೀ ನಂದಯತ್ಯಾತ್ಮಸಂಶ್ರಿತಾನ್ |  
    ತಮಾಶ್ರಯೇ ಶ್ರಿಯಾ ಜುಷ್ಟಂ ಶಂಕರಂ ಕರುಣಾನಿಧಿಮ್ ||

ಶ್ರೀಶಂಕರಭಗವತ್ಪಾದಮಾವಾಹಯಾಮಿ 
**ಆಸನಮ್ –**  
ಶ್ರೀಗುರುಂ ಭಗವತ್ಪಾದಂ ಶರಣ್ಯಂ ಭಕ್ತವತ್ಸಲಮ್ |  
    ಶಿವಂ ಶಿವಕರಂ ಶುದ್ಧಮಪ್ರಮೇಯಂ ನಮಾಮ್ಯಹಮ್ ||

ಶ್ರೀಶಂಕರಭಗವತ್ಪಾದಾಯ ನಮಃ ಆಸನಂ ಸಮರ್ಪಯಾಮಿ 
**ಪೂರ್ಣಕುಂಭಪ್ರದಾನಮ್ –**  
ನಿತ್ಯಂ ಶುದ್ಧಂ ನಿರಾಕಾರಂ ನಿರಾಭಾಸಂ ನಿರಂಜನಮ್ |  
    ನಿತ್ಯಬೋಧಂ ಚಿದಾನಂದಂ ಗುರುಂ ಬ್ರಹ್ಮ ನಮಾಮ್ಯಹಮ್ ||

ಶ್ರೀಶಂಕರಭಗವತ್ಪಾದಾಯ ನಮಃ ಪೂರ್ಣಕುಂಭಂ ಸಮರ್ಪಯಾಮಿ 
**ಪಾದ್ಯಮ್ –**  
ಸರ್ವತಂತ್ರಸ್ವತಂತ್ರಾಯ ಸದಾತ್ಮಾದ್ವೈತರೂಪಿಣೇ |  
    ಶ್ರೀಮತೇ ಶಂಕರಾರ್ಯಾಯ ವೇದಾಂತಗುರವೇ ನಮಃ ||

ಶ್ರೀಶಂಕರಭಗವತ್ಪಾದಾಯ ನಮಃ ಪಾದಯೋಃ ಪಾದ್ಯಂ ಸಮರ್ಪಯಾಮಿ 
**ಅರ್ಘ್ಯಮ್ –**  
ವೇದಾಂತಾರ್ಥಾಭಿಧಾನೇನ ಸರ್ವಾನುಗ್ರಹಕಾರಿಣಮ್ |  
    ಯತಿರೂಪಧರಂ ವಂದೇ ಶಂಕರಂ ಲೋಕಶಂಕರಮ್ ||

ಶ್ರೀಶಂಕರಭಗವತ್ಪಾದಾಯ ನಮಃ ಹಸ್ತಯೋಃ ಅರ್ಘ್ಯಂ ಸಮರ್ಪಯಾಮಿ 
**ಆಚಮನೀಯಮ್ –**  
ಸಂಸಾರಾಬ್ಧಿನಿಷಂಣಾಜ್ಞನಿಕರಪ್ರೋದ್ದಿಧೀರ್ಷಯಾ |  
    ಕೃತಸಂಹನನಂ ವಂದೇ ಭಗವತ್ಪಾದಶಂಕರಮ್ ||

ಶ್ರೀಶಂಕರಭಗವತ್ಪಾದಾಯ ನಮಃ ಆಚಮನೀಯಂ ಸಮರ್ಪಯಾಮಿ 
**ಸ್ನಾನಮ್ –**  
ಯತ್ಪಾದಪಂಕಜಧ್ಯಾನಾತ್ ತೋಟಕಾದ್ಯಾ ಯತೀಶ್ವರಾಃ |  
    ಬಭೂವುಸ್ತಾದೃಶಂ ವಂದೇ ಶಂಕರಂ ಷಣ್ಮತೇಶ್ವರಮ್ ||

ಶ್ರೀಶಂಕರಭಗವತ್ಪಾದಾಯ ನಮಃ ಸ್ನಾಪಯಾಮಿ |  
    ಸ್ನಾನಾನಂತರಂ ಆಚಮನೀಯಂ ಸಮರ್ಪಯಾಮಿ 
**ವಸ್ತ್ರಮ್ –**  
ನಮಃ ಶ್ರೀಶಂಕರಾಚಾರ್ಯಗುರವೇ ಶಂಕರಾತ್ಮನೇ |  
    ಶರೀರಿಣಾಂ ಶಂಕರಾಯ ಶಂಕರಜ್ಞಾನಹೇತವೇ ||

ಶ್ರೀಶಂಕರಭಗವತ್ಪಾದಾಯ ನಮಃ ವಸ್ತ್ರಂ ಸಮರ್ಪಯಾಮಿ 
**ಉಪವೀತಮ್ –**  
ಹರಲೀಲಾವತಾರಾಯ ಶಂಕರಾಯ ವರೌಜಸೇ |  
    ಕೈವಲ್ಯಕಲನಾಕಲ್ಪತರವೇ ಗುರವೇ ನಮಃ ||

ಶ್ರೀಶಂಕರಭಗವತ್ಪಾದಾಯ ನಮಃ ಉಪವೀತಂ ಸಮರ್ಪಯಾಮಿ 
**ರುದ್ರಾಕ್ಷಮಾಲಾ (ಆಭರಣಮ್) –**  
ವಿಚಾರ್ಯಂ ಸರ್ವವೇದಾಂತೈಃ ಸಂಚಾರ್ಯಂ ಹೃದಯಾಂಬುಜೇ |  
    ಪ್ರಚಾರ್ಯಂ ಸರ್ವಲೋಕೇಷು ಆಚಾರ್ಯಂ ಶಂಕರಂ ಭಜೇ ||

ಶ್ರೀಶಂಕರಭಗವತ್ಪಾದಾಯ ನಮಃ ರುದ್ರಾಕ್ಷಮಾಲಾಂ ಸಮರ್ಪಯಾಮಿ 
**ಗಂಧಮ್ –**  
ಯಾಽನುಭೂತಿಃ ಸ್ವಯಂಜ್ಯೋತಿರಾದಿತ್ಯೇಶಾನವಿಗ್ರಹಾ |  
    ಶಂಕರಾಖ್ಯಾ ಚ ತಂನೌಮಿ ಸುರೇಶ್ವರಗುರುಂ ಪರಮ್ ||

ಶ್ರೀಶಂಕರಭಗವತ್ಪಾದಾಯ ನಮಃ ಗಂಧ ಭಸ್ಮಾದಿಕಂ ಸಮರ್ಪಯಾಮಿ 
**ದಂಡಮ್ –**  
ಆನಂದಘನಮದ್ವಂದಂ ನಿರ್ವಿಕಾರಂ ನಿರಂಜನಮ್ |  
    ಭಜೇಽಹಂ ಭಗವತ್ಪಾದಂ ಭಜತಾಮಭಯಪ್ರದಮ್ ||

ಶ್ರೀಶಂಕರಭಗವತ್ಪಾದಾಯ ನಮಃ ದಂಡಂ ಸಮರ್ಪಯಾಮಿ 
**ಅಕ್ಷತಾನ್ –**  
ತಂ ವಂದೇ ಶಂಕರಾಚಾರ್ಯಂ ಲೋಕತ್ರಿತಯಶಂಕರಮ್ |  
    ಸತ್ತರ್ಕನಖರೋದ್ಗೀರ್ಣ ವಾವದೂಕಮತಂಗಜಮ್ |  
    ಶ್ರೀಶಂಕರಭಗವತ್ಪಾದಾಯ ನಮಃ ಅಕ್ಷತಾನ್ ಸಮರ್ಪಯಾಮಿ 
**ಪುಷ್ಪಮಾಲಾ –**  
ನಮಾಮಿ ಶಂಕರಾಚಾರ್ಯಗುರುಪಾದಸರೋರುಹಮ್ |  
    ಯಸ್ಯ ಪ್ರಸಾದಾನ್ಮೂಢೋಽಪಿ ಸರ್ವಜ್ಞೋ ಭವತಿ ಸ್ವಯಮ್ ||

ಶ್ರೀಶಂಕರಭಗವತ್ಪಾದಾಯ ನಮಃ ಪುಷ್ಪಮಾಲಾಂ ಸಮರ್ಪಯಾಮಿ 
**ಅಷ್ಟೋತ್ತರಶತನಾಮ ಪೂಜಾ –**
ಓಂ ಶ್ರೀಶಂಕರಾಯ ನಮಃ |
    ಓಂ ಭಗವತ್ಪಾದಾಯ ನಮಃ
ಓಂ ಪೂರ್ಣಬೋಧಾಯ ನಮಃ |
    ಓಂ ಯೋಗಿನೇ ನಮಃ
ಓಂ ವಾಗ್ವಿಶಾರದಾಯ ನಮಃ |
    ಓಂ ವಾಗ್ದೇವತಾತ್ಮನೇ ನಮಃ
ಓಂ ಜ್ಞಾನಭಾಸ್ಕರಾಯ ನಮಃ |
    ಓಂ ಜ್ಞಾನವತೇ ನಮಃ
ಓಂ ಕಾಮಧೇನುಸಮಪ್ರಭಾಯ ನಮಃ |
    ಓಂ ಕಲ್ಪವೃಕ್ಷಪ್ರತೀಕಾಯ ನಮಃ
ಓಂ ಶಿಷ್ಯವತ್ಸಲಾಯ ನಮಃ |
    ಓಂ ಗುರುಭಕ್ತಾಯ ನಮಃ
ಓಂ ಆತ್ಮಬೋಧಕರ್ತ್ರೇ ನಮಃ |
    ಓಂ ಉಪದೇಶಸಾಹಸ್ರಿಕರ್ತ್ರೇ ನಮಃ
ಓಂ ಪಂಚೀಕರಣಕರ್ತ್ರೇ ನಮಃ |
    ಓಂ ಲಲಿತಾತ್ರಿಶತಿಭಾಷ್ಯಕಾರಾಯ ನಮಃ
ಓಂ ಚಾರುಪಾದುಕಾಯ ನಮಃ |
    ಓಂ ಪಾದುಕಾಪೂಜಕಾಯ ನಮಃ
ಓಂ ಪುಣ್ಯಮೂರ್ತಯೇ ನಮಃ |
    ಓಂ ಪುಣ್ಯಶ್ಲೋಕಾಯ ನಮಃ
ಓಂ ಸರ್ವತಂತ್ರಸ್ವತಂತ್ರಾಯ ನಮಃ |
    ಓಂ ಸರ್ವಶಾಸ್ತ್ರಪಾರಗಾಯ ನಮಃ
ಓಂ ಸನ್ಮತಿದಾತ್ರೇ ನಮಃ |
    ಓಂ ಸಜ್ಜನಪೋಷಕಾಯ ನಮಃ
**ಧೂಪಮ್ –**  
ಸಂಸಾರಸಾಗರಂ ಘೋರಂ ಅನಂತಕ್ಲೇಶಭಾಜನಮ್ |  
    ತ್ವಾಮೇವ ಶರಣಂ ಪ್ರಾಪ್ಯ ನಿಸ್ತರಂತಿ ಮನೀಷಿಣಃ ||

ಶ್ರೀಶಂಕರಭಗವತ್ಪಾದಾಯ ನಮಃ ಧೂಪಮಾಘ್ರಾಪಯಾಮಿ 
**ದೀಪಮ್ –**  
ನಮಸ್ತಸ್ಮೈ ಭಗವತೇ ಶಂಕರಾಚಾರ್ಯರೂಪಿಣೇ |  
    ಯೇನ ವೇದಾಂತವಿದ್ಯೇಯಂ ಉದ್ಧೃತಾ ವೇದಸಾಗರಾತ್ ||

ಶ್ರೀಶಂಕರಭಗವತ್ಪಾದಾಯ ನಮಃ ದೀಪಂ ದರ್ಶಯಾಮಿ 
**ನೈವೇದ್ಯಮ್ –**  
ಭಗವತ್ಪಾದಪಾದಾಬ್ಜಪಾಂಸವಃ ಸಂತು ಸಂತತಮ್ |  
    ಅಪಾರಾಸಾರ ಸಂಸಾರಸಾಗರೋತ್ತಾರ ಸೇತವಃ ||

ಶ್ರೀಶಂಕರಭಗವತ್ಪಾದಾಯ ನಮಃ ಮಹಾನೈವೇದ್ಯಂ ನಿವೇದಯಾಮಿ |  
    ನಿವೇದನಾನಂತರಂ ಆಚಮನೀಯಂ ಸಮರ್ಪಯಾಮಿ |  
    ಹಸ್ತಪ್ರಕ್ಷಾಳನ ಪಾದಪ್ರಕ್ಷಾಳನಾದಿಕಂ ಸಮರ್ಪಯಾಮಿ |  
    ತಾಂಬೂಲಂ ಸಮರ್ಪಯಾಮಿ 
**ನೀರಾಜನಮ್ –**  
ಅಜ್ಞಾನತಿಮಿರಾಂಧಸ್ಯ ಜ್ಞಾನಾಂಜನಶಲಾಕಯಾ |  
    ಚಕ್ಷುರುನ್ಮೀಲಿತಂ ಯೇನ ತಸ್ಮೈ ಶ್ರೀಗುರವೇ ನಮಃ ||

ಶ್ರೀಶಂಕರಭಗವತ್ಪಾದಾಯ ನಮಃ ಕರ್ಪೂರನೀರಾಜನಂ ದರ್ಶಯಾಮಿ |  
    ನೀರಾಜನಾನಂತರಂ ಆಚಮನೀಯಂ ಸಮರ್ಪಯಾಮಿ 
**ಪ್ರದಕ್ಷಿಣ –**  
ಆಚಾರ್ಯಾನ್ ಭಗವತ್ಪಾದಾನ್ ಷಣ್ಮತಸ್ಥಾಪಕಾನ್ ಹಿತಾನ್ |  
    ಪರಹಂಸಾಂನುಮೋಽದ್ವೈತಸ್ಥಾಪಕಾನ್ ಜಗತೋ ಗುರೂನ್ ||

ಶ್ರೀಶಂಕರಭಗವತ್ಪಾದಾಯ ನಮಃ ಪ್ರದಕ್ಷಿಣ ನಮಸ್ಕಾರಾನ್ ಸಮರ್ಪಯಾಮಿ 
**ಪ್ರಾರ್ಥನಾ –**  
ಗುರುರ್ಬ್ರಹ್ಮಾ ಗುರುರ್ವಿಷ್ಣುರ್ಗುರುರ್ದೇವೋ ಮಹೇಶ್ವರಃ |  
    ಗುರುರೇವ ಪರಂ ಬ್ರಹ್ಮ ತಸ್ಮೈ ಶ್ರೀಗುರವೇ ನಮಃ |
    ಅಖಂಡಮಂಡಲಾಕಾರಂ ವ್ಯಾಪ್ತಂ ಯೇನ ಚರಾಚರಮ್ |  
    ತತ್ಪದಂ ದರ್ಶಿತಂ ಯೇನ ತಸ್ಮೈ ಶ್ರೀಗುರವೇ ನಮಃ |
    ಅನೇಕಜನ್ಮ ಸಂಪ್ರಾಪ್ತ ಕರ್ಮಬಂಧ ವಿದಾಹಿನೇ |  
    ಆತ್ಮಜ್ಞಾನ ಪ್ರದಾನೇನ ತಸ್ಮೈ ಶ್ರೀಗುರವೇ ನಮಃ |
    ವಿಶುದ್ಧ ವಿಜ್ಞಾನಘನಂ ಶುಚಿಹಾರ್ದಂ ತಮೋನುದಮ್ |  
    ದಯಾಸಿಂಧುಂ ಲೋಕಬಂಧುಂ ಶಂಕರಂ ನೌಮಿ ಸದ್ಗುರುಮ್ |
    ದೇಹಬುದ್ಧ್ಯಾ ತು ದಾಸೋಽಸ್ಮಿ ಜೀವಬುದ್ಧ್ಯಾ ತ್ವದಂಶಕಃ |  
    ಆತ್ಮಬುದ್ಧ್ಯಾ ತ್ವಮೇವಾಹಮಿತಿ ಮೇ ನಿಶ್ಚಿತಾ ಮತಿಃ |
    ಏಕಃ ಶಾಖೀ ಶಂಕರಾಖ್ಯಶ್ಚತುರ್ಧಾ  
ಸ್ಥಾನಂ ಭೇಜೇ ತಾಪಶಾಂತ್ಯೈ ಜನಾನಾಮ್ |  
    ಶಿಷ್ಯಸ್ಕಂಧೈಃ ಶಿಷ್ಯ ಶಾಖೈರ್ಮಹದ್ಭಿಃ  
ಜ್ಞಾನಂ ಪುಷ್ಪಂ ಯತ್ರ ಮೋಕ್ಷಃ ಪ್ರಸೂತಿಃ |
    ಗಾಮಾಕ್ರಮ್ಯ ಪದೇಽಧಿಕಾಂಚಿ ನಿಬಿಡಂ ಸ್ಕಂಧೈಶ್ಚತುರ್ಭಿಸ್ತಥಾ  
ವ್ಯಾವೃಣ್ವನ್ ಭುವನಾಂತರಂ ಪರಿಹರಂಸ್ತಾಪಂ ಸಮೋಹಜ್ವರಮ್ |  
    ಯಃ ಶಾಖೀ ದ್ವಿಜಸಂಸ್ತುತಃ ಫಲತಿ ತತ್ ಸ್ವಾದ್ಯಂ ರಸಾಖ್ಯಂ ಫಲಂ  
ತಸ್ಮೈ ಶಂಕರಪಾದಾಯ ಮಹತೇ ತನ್ಮಃ ತ್ರಿಸಂಧ್ಯಂ ನಮಃ |
    **ಗುರುಪಾದೋದಕಪ್ರಾಶನಮ್ –**  
ಅವಿದ್ಯಾಮೂಲನಾಶಾಯ ಜನ್ಮಕರ್ಮನಿವೃತ್ತಯೇ |  
    ಜ್ಞಾನವೈರಾಗ್ಯಸಿದ್ಧ್ಯರ್ಥಂ ಗುರುಪಾದೋದಕಂ ಶುಭಮ್ ||

ಗುರುಪಾದೋದಕಂ ಪ್ರಾಶಯಾಮಿ 
**ಸಮರ್ಪಣಮ್ –**  
ಕಾಯೇನ ವಾಚಾ ಮನಸೇಂದ್ರಿಯೈರ್ವಾ  
ಬುದ್ಧ್ಯಾತ್ಮನಾ ವಾ ಪ್ರಕೃತೇಃ ಸ್ವಭಾವಾತ್ |  
    ಕರೋಮಿ ಯದ್ಯತ್ ಸಕಲಂ ಪರಸ್ಮೈ  
ನಾರಾಯಣಾಯೇತಿ ಸಮರ್ಪಯಾಮಿ |
    ಅನಯಾ ಪೂಜಯಾ ಸರ್ವದೇವಾತ್ಮಕಃ ಭಗವಾನ್ ಶ್ರೀಜಗದ್ಗುರುಃ ಪ್ರೀಯತಾಮ್ |
    ಓಂ ತತ್ ಸತ್ |
    