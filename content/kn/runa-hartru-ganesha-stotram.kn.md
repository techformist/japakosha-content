---
id: "runa-hartru-ganesha-stotram.kn"
mantra_id: "runa-hartru-ganesha-stotram"
language_code: "kn"
title: "ಶ್ರೀ ಋಣಹರ್ತೃ ಗಣೇಶ ಸ್ತೋತ್ರಂ"
deity_theme: ["ganesha"]
purpose: ["devotion"]
tradition: "stotra"
tags:
  content_type: ["stotra"]
keywords:
  - "runa"
  - "hartru"
  - "ganesha"
  - "stotram"
  - "ಶ್ರೀ ಋಣಹರ್ತೃ ಗಣೇಶ ಸ್ತೋತ್ರಂ"
source:
  text: "Public Domain"
  citation: null
  license: "public-domain"
status: "pending"
quality_level: "community"
phonetic: null
created_at: "2026-02-15T07:06:28.137Z"
updated_at: "2026-02-15T07:06:28.137Z"
---
|| ಅಥ ಸ್ತೋತ್ರಮ್ |
    ಸೃಷ್ಟ್ಯಾದೌ ಬ್ರಹ್ಮಣಾ ಸಮ್ಯಕ್ಪೂಜಿತಃ ಫಲಸಿದ್ಧಯೇ |  
    ಸದೈವ ಪಾರ್ವತೀಪುತ್ರಃ ಋಣನಾಶಂ ಕರೋತು ಮೇ || ೧ ||

ತ್ರಿಪುರಸ್ಯ ವಧಾತ್ಪೂರ್ವಂ ಶಂಭುನಾ ಸಮ್ಯಗರ್ಚಿತಃ |  
    ಸದೈವ ಪಾರ್ವತೀಪುತ್ರಃ ಋಣನಾಶಂ ಕರೋತು ಮೇ || ೨ ||

ಹಿರಣ್ಯಕಶಿಪ್ವಾದೀನಾಂ ವಧಾರ್ಥೇ ವಿಷ್ಣುನಾರ್ಚಿತಃ |  
    ಸದೈವ ಪಾರ್ವತೀಪುತ್ರಃ ಋಣನಾಶಂ ಕರೋತು ಮೇ || ೩ ||

ಮಹಿಷಸ್ಯ ವಧೇ ದೇವ್ಯಾ ಗಣನಾಥಃ ಪ್ರಪೂಜಿತಃ |  
    ಸದೈವ ಪಾರ್ವತೀಪುತ್ರಃ ಋಣನಾಶಂ ಕರೋತು ಮೇ || ೪ ||

ತಾರಕಸ್ಯ ವಧಾತ್ಪೂರ್ವಂ ಕುಮಾರೇಣ ಪ್ರಪೂಜಿತಃ |  
    ಸದೈವ ಪಾರ್ವತೀಪುತ್ರಃ ಋಣನಾಶಂ ಕರೋತು ಮೇ || ೫ ||

ಭಾಸ್ಕರೇಣ ಗಣೇಶೋ ಹಿ ಪೂಜಿತಶ್ಛವಿಸಿದ್ಧಯೇ |  
    ಸದೈವ ಪಾರ್ವತೀಪುತ್ರಃ ಋಣನಾಶಂ ಕರೋತು ಮೇ || ೬ ||

ಶಶಿನಾ ಕಾಂತಿವೃದ್ಧ್ಯರ್ಥಂ ಪೂಜಿತೋ ಗಣನಾಯಕಃ |  
    ಸದೈವ ಪಾರ್ವತೀಪುತ್ರಃ ಋಣನಾಶಂ ಕರೋತು ಮೇ || ೭ ||

ಪಾಲನಾಯ ಸ್ವತಪಸಾಂ ವಿಶ್ವಾಮಿತ್ರೇಣ ಪೂಜಿತಃ |  
    ಸದೈವ ಪಾರ್ವತೀಪುತ್ರಃ ಋಣನಾಶಂ ಕರೋತು ಮೇ || ೮ ||

ಇದಂ ಋಣಹರಸ್ತೋತ್ರಂ ತೀವ್ರದಾರಿದ್ರ್ಯನಾಶನಮ್ |  
    ಏಕವಾರಂ ಪಠೇಂನಿತ್ಯಂ ವರ್ಷಮೇಕಂ ಸಮಾಹಿತಃ || ೯ ||

ದಾರಿದ್ರ್ಯಾದ್ದಾರುಣಾನ್ಮುಕ್ತಃ ಕುಬೇರಸಂಪದಂ ವ್ರಜೇತ್ |  
    ಫಡಂತೋಽಯಂ ಮಹಾಮಂತ್ರಃ ಸಾರ್ಥಪಂಚದಶಾಕ್ಷರಃ || ೧೦ ||

ಓಂ ಗಣೇಶ ಋಣಂ ಛಿಂದಿ ವರೇಣ್ಯಂ ಹುಂ ನಮಃ ಫಟ್ |  
    ಇಮಂ ಮಂತ್ರಂ ಪಠೇದಂತೇ ತತಶ್ಚ ಶುಚಿಭಾವನಃ || ೧೧ ||

ಏಕವಿಂಶತಿಸಂಖ್ಯಾಭಿಃ ಪುರಶ್ಚರಣಮೀರಿತಮ್ |  
    ಸಹಸ್ರಾವರ್ತನಾತ್ಸಮ್ಯಕ್ ಷಣ್ಮಾಸಂ ಪ್ರಿಯತಾಂ ವ್ರಜೇತ್ || ೧೨ ||

ಬೃಹಸ್ಪತಿಸಮೋ ಜ್ಞಾನೇ ಧನೇ ಧನಪತಿರ್ಭವೇತ್ |  
    ಅಸ್ಯೈವಾಯುತಸಂಖ್ಯಾಭಿಃ ಪುರಶ್ಚರಣಮೀರಿತಮ್ || ೧೩ ||

ಲಕ್ಷಮಾವರ್ತನಾತ್ಸಮ್ಯಗ್ವಾಂಛಿತಂ ಫಲಮಾಪ್ನುಯಾತ್ |  
    ಭೂತಪ್ರೇತಪಿಶಾಚಾನಾಂ ನಾಶನಂ ಸ್ಮೃತಿಮಾತ್ರತಃ || ೧೪ ||

|| ಅಥ ಪ್ರಯೋಗಃ |
    ಅಸ್ಯ ಶ್ರೀ ಋಣಹರ್ತೃಗಣಪತಿಸ್ತೋತ್ರ ಮಹಾಮಂತ್ರಸ್ಯ |
    ಸದಾಶಿವ ಋಷಿಃ
ಕರನ್ಯಾಸಃ |  
    ಓಂ ಗಣೇಶ ಅಂಗುಷ್ಠಾಭ್ಯಾಂ ನಮಃ |  
    ಓಂ ಋಣಂ ಛಿಂದಿ ತರ್ಜನೀಭ್ಯಾಂ ನಮಃ |  
    ಓಂ ವರೇಣ್ಯಂ ಮಧ್ಯಮಾಭ್ಯಾಂ ನಮಃ |  
    ಓಂ ಹುಂ ಅನಾಮಿಕಾಭ್ಯಾಂ ನಮಃ |  
    ಓಂ ನಮಃ ಕನಿಷ್ಠಿಕಾಭ್ಯಾಂ ನಮಃ |  
    ಓಂ ಫಟ್ ಕರತಲಕರಪೃಷ್ಠಾಭ್ಯಾಂ ನಮಃ 
ಷಡಂಗನ್ಯಾಸಃ |  
    ಓಂ ಗಣೇಶ ಹೃದಯಾಯ ನಮಃ |  
    ಓಂ ಋಣಂ ಛಿಂದಿ ಶಿರಸೇ ಸ್ವಾಹಾ |  
    ಓಂ ವರೇಣ್ಯಂ ಶಿಖಾಯೈ ವಷಟ್ |  
    ಓಂ ಹುಂ ಕವಚಾಯ ಹುಮ್ |  
    ಓಂ ನಮಃ ನೇತ್ರತ್ರಯಾಯ ವೌಷಟ್ |  
    ಓಂ ಫಟ್ ಅಸ್ತ್ರಾಯ ಫಟ್ 
ಧ್ಯಾನಂ –  
ಸಿಂದೂರವರ್ಣಂ ದ್ವಿಭುಜಂ ಗಣೇಶಂ  
ಲಂಬೋದರಂ ಪದ್ಮದಳೇ ನಿವಿಷ್ಟಮ್ |  
    ಬ್ರಹ್ಮಾದಿದೇವೈಃ ಪರಿಸೇವ್ಯಮಾನಂ  
ಸಿದ್ಧೈರ್ಯುತಂ ತಂ ಪ್ರಣಮಾಮಿ ದೇವಮ್ |
    ಲಮಿತ್ಯಾದಿ ಪಂಚಪೂಜಾ |
    || ಮಂತ್ರಃ ||

ಓಂ ಗಣೇಶ ಋಣಂ ಛಿಂದಿ ವರೇಣ್ಯಂ ಹುಂ ನಮಃ ಫಟ್ 
