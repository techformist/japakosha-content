---
id: sri-ganesha-avatara-stotram.kn
mantra_id: sri-ganesha-avatara-stotram
language_code: kn
title: ಶ್ರೀ ಗಣೇಶಾವತಾರ ಸ್ತೋತ್ರಂ
deity_theme:
  - ganesha
purpose:
  - devotion
tradition: stotra
tags:
  content_type:
    - stotra
keywords:
  - sri
  - ganesha
  - avatara
  - stotram
  - ಶ್ರೀ ಗಣೇಶಾವತಾರ ಸ್ತೋತ್ರಂ
source:
  text: Public Domain
  citation: null
license: public-domain
status: pending
quality_level: community
phonetic: null
created_at: '2026-02-15T07:06:28.137Z'
updated_at: '2026-02-15T07:06:28.137Z'
---
ಅಂಗಿರಸ ಉವಾಚ |  
    ಅನಂತಾ ಅವತಾರಾಶ್ಚ ಗಣೇಶಸ್ಯ ಮಹಾತ್ಮನಃ |  
    ನ ಶಕ್ಯತೇ ಕಥಾಂ ವಕ್ತುಂ ಮಯಾ ವರ್ಷಶತೈರಪಿ || ೧ ||

ಸಂಕ್ಷೇಪೇಣ ಪ್ರವಕ್ಷ್ಯಾಮಿ ಮುಖ್ಯಾನಾಂ ಮುಖ್ಯತಾಂ ಗತಾನ್ |  
    ಅವತಾರಾಂಶ್ಚ ತಸ್ಯಾಷ್ಟೌ ವಿಖ್ಯಾತಾನ್ ಬ್ರಹ್ಮಧಾರಕಾನ್ || ೨ ||

ವಕ್ರತುಂಡಾವತಾರಶ್ಚ ದೇಹಿನಾಂ ಬ್ರಹ್ಮಧಾರಕಃ |  
    ಮತ್ಸುರಾಸುರಹಂತಾ ಸ ಸಿಂಹವಾಹನಗಃ ಸ್ಮೃತಃ || ೩ ||

ಏಕದಂತಾವತಾರೋ ವೈ ದೇಹಿನಾಂ ಬ್ರಹ್ಮಧಾರಕಃ |  
    ಮದಾಸುರಸ್ಯ ಹಂತಾ ಸ ಆಖುವಾಹನಗಃ ಸ್ಮೃತಃ || ೪ ||

ಮಹೋದರ ಇತಿ ಖ್ಯಾತೋ ಜ್ಞಾನಬ್ರಹ್ಮಪ್ರಕಾಶಕಃ |  
    ಮೋಹಾಸುರಸ್ಯ ಶತ್ರುರ್ವೈ ಆಖುವಾಹನಗಃ ಸ್ಮೃತಃ || ೫ ||

ಗಜಾನನಃ ಸ ವಿಜ್ಞೇಯಃ ಸಾಂಖ್ಯೇಭ್ಯಃ ಸಿದ್ಧಿದಾಯಕಃ |  
    ಲೋಭಾಸುರಪ್ರಹರ್ತಾ ಚ ಮೂಷಕಗಃ ಪ್ರಕೀರ್ತಿತಃ || ೬ ||

ಲಂಬೋದರಾವತಾರೋ ವೈ ಕ್ರೋಧಾಸುರನಿಬರ್ಹಣಃ |  
    ಆಖುಗಃ ಶಕ್ತಿಬ್ರಹ್ಮಾ ಸನ್ ತಸ್ಯ ಧಾರಕ ಉಚ್ಯತೇ || ೭ ||

ವಿಕಟೋ ನಾಮ ವಿಖ್ಯಾತಃ ಕಾಮಾಸುರಪ್ರದಾಹಕಃ |  
    ಮಯೂರವಾಹನಶ್ಚಾಯಂ ಸೌರಮಾತ್ಮಧರಃ ಸ್ಮೃತಃ || ೮ ||

ವಿಘ್ನರಾಜಾವತಾರಶ್ಚ ಶೇಷವಾಹನ ಉಚ್ಯತೇ |  
    ಮಮಾಸುರಪ್ರಹಂತಾ ಸ ವಿಷ್ಣುಬ್ರಹ್ಮೇತಿ ವಾಚಕಃ || ೯ ||

ಧೂಮ್ರವರ್ಣಾವತಾರಶ್ಚಾಭಿಮಾನಾಸುರನಾಶಕಃ |  
    ಆಖುವಾಹನತಾಂ ಪ್ರಾಪ್ತಃ ಶಿವಾತ್ಮಕಃ ಸ ಉಚ್ಯತೇ || ೧೦ ||

ಏತೇಽಷ್ಟೌ ತೇ ಮಯಾ ಪ್ರೋಕ್ತಾ ಗಣೇಶಾಂಶಾ ವಿನಾಯಕಾಃ |  
    ಏಷಾಂ ಭಜನಮಾತ್ರೇಣ ಸ್ವಸ್ವಬ್ರಹ್ಮಪ್ರಧಾರಕಾಃ || ೧೧ ||

ಸ್ವಾನಂದವಾಸಕಾರೀ ಸ ಗಣೇಶಾನಃ ಪ್ರಕಥ್ಯತೇ |  
    ಸ್ವಾನಂದೇ ಯೋಗಿಭಿರ್ದೃಷ್ಟೋ ಬ್ರಹ್ಮಣಿ ನಾತ್ರ ಸಂಶಯಃ || ೧೨ ||

ತಸ್ಯಾವತಾರರೂಪಾಶ್ಚಾಷ್ಟೌ ವಿಘ್ನಹರಣಾಃ ಸ್ಮೃತಾಃ |  
    ಸ್ವಾನಂದಭಜನೇನೈವ ಲೀಲಾಸ್ತತ್ರ ಭವಂತಿ ಹಿ || ೧೩ ||

ಮಾಯಾ ತತ್ರ ಸ್ವಯಂ ಲೀನಾ ಭವಿಷ್ಯತಿ ಸುಪುತ್ರಕ |  
    ಸಂಯೋಗೇ ಮೌನಭಾವಶ್ಚ ಸಮಾಧಿಃ ಪ್ರಾಪ್ಯತೇ ಜನೈಃ || ೧೪ ||

ಅಯೋಗೇ ಗಣರಾಜಸ್ಯ ಭಜನೇ ನೈವ ಸಿದ್ಧ್ಯತಿ |  
    ಮಾಯಾಭೇದಮಯಂ ಬ್ರಹ್ಮ ನಿರ್ವೃತ್ತಿಃ ಪ್ರಾಪ್ಯತೇ ಪರಾ || ೧೫ ||

ಯೋಗಾತ್ಮಕಗಣೇಶಾನೋ ಬ್ರಹ್ಮಣಸ್ಪತಿವಾಚಕಃ |  
    ತತ್ರ ಶಾಂತಿಃ ಸಮಾಖ್ಯಾತಾ ಯೋಗರೂಪಾ ಜನೈಃ ಕೃತಾ || ೧೬ ||

ನಾನಾಶಾಂತಿಪ್ರಮೋದಶ್ಚ ಸ್ಥಾನೇ ಸ್ಥಾನೇ ಪ್ರಕಥ್ಯತೇ |  
    ಶಾಂಟೀನಾಂ ಶಾಂತಿರೂಪಾ ಸಾ ಯೋಗಶಾಂತಿಃ ಪ್ರಕೀರ್ತಿತಾ || ೧೭ ||

ಯೋಗಸ್ಯ ಯೋಗತಾದೃಷ್ಟಾ ಸರ್ವಬ್ರಹ್ಮ ಸುಪುತ್ರಕ |  
    ನ ಯೋಗಾತ್ಪರಮಂ ಬ್ರಹ್ಮ ಬ್ರಹ್ಮಭೂತೇನ ಲಭ್ಯತೇ || ೧೮ ||

ಏತದೇವ ಪರಂ ಗುಹ್ಯಂ ಕಥಿತಂ ವತ್ಸ ತೇಽಲಿಖಮ್ |  
    ಭಜ ತ್ವಂ ಸರ್ವಭಾವೇನ ಗಣೇಶಂ ಬ್ರಹ್ಮನಾಯಕಮ್ || ೧೯ ||

ಪುತ್ರಪೌತ್ರಾದಿಪ್ರದಂ ಸ್ತೋತ್ರಮಿದಂ ಶೋಕವಿನಾಶನಮ್ |  
    ಧನಧಾನ್ಯಸಮೃದ್ಧ್ಯಾದಿಪ್ರದಂ ಭಾವಿ ನ ಸಂಶಯಃ || ೨೦ ||

ಧರ್ಮಾರ್ಥಕಾಮಮೋಕ್ಷಾಣಾಂ ಸಾಧನಂ ಬ್ರಹ್ಮದಾಯಕಮ್ |  
    ಭಕ್ತಿದೃಢಕರಂ ಚೈವ ಭವಿಷ್ಯತಿ ನ ಸಂಶಯಃ || ೨೧ ||

