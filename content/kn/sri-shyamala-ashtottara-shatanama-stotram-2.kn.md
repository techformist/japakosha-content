---
id: sri-shyamala-ashtottara-shatanama-stotram-2.kn
mantra_id: sri-shyamala-ashtottara-shatanama-stotram-2
language_code: kn
title: ೨
deity_theme:
  - devi
purpose:
  - devotion
tradition: stotra
tags:
  content_type:
    - ashtottara
keywords:
  - sri
  - shyamala
  - ashtottara
  - shatanama
  - stotram
  - ೨
source:
  text: Public Domain
  citation: null
license: public-domain
status: pending
quality_level: community
phonetic: null
created_at: '2026-02-15T07:06:28.137Z'
updated_at: '2026-02-15T07:06:28.137Z'
---
ಅಸ್ಯ ಶ್ರೀಶ್ಯಾಮಲಾಷ್ಟೋತ್ತರಶತನಾಮಸ್ತೋತ್ರ ಮಹಾಮಂತ್ರಸ್ಯ, ಮಹಾಭೈರವ ಋಷಿಃ, ಅನುಷ್ಟುಪ್ ಛಂದಃ, ಶ್ರೀಮಾತಂಗೀಶ್ವರೀ ದೇವತಾ, ಆದಿಶಕ್ತಿರಿತಿ ಬೀಜಂ, ಸರ್ವಕಾಮಪ್ರದೇತಿ ಶಕ್ತಿಃ, ಪರಂಜ್ಯೋತಿಃ ಸ್ವರೂಪಿಣೀತಿ ಕೀಲಕಂ, ಶ್ಯಾಮಲಾಷ್ಟೋತ್ತರಶತನಾಮ ಜಪೇ ವಿನಿಯೋಗಃ 
ನಮಸ್ತೇಽಸ್ತು ಜಗದ್ಧಾತ್ರಿ ಮಾತಂಗೀಶ್ವರಿ ತೇ ನಮಃ |  
    ಶ್ಯಾಮಲೇ ಜಗದೀಶಾನೇ ನಮಸ್ತೇ ಪರಮೇಶ್ವರೀ || ೧ ||

ನಮಸ್ತೇಽಸ್ತು ಮಹಾಕೃಷ್ಣೇ ಸರ್ವಭೂಷಣಸಂಯುತೇ |  
    ಮಹಾದೇವಿ ಮಹೇಶಾನಿ ಮಹಾದೇವಪ್ರಿಯೇ ನಮಃ || ೨ ||

ಆದಿಶಕ್ತಿರ್ಮಹಾಶಕ್ತಿಃ ಪರಾಶಕ್ತಿಃ ಪರಾತ್ಪರೇ |  
    ಬ್ರಹ್ಮಶಕ್ತೇ ವಿಷ್ಣುಶಕ್ತೇ ಶಿವಶಕ್ತೇ ನಮೋ ನಮಃ || ೩ ||

ನಮೋಽಮೃತೇಶ್ವರೀ ದೇವಿ ನಮಃ ಪರಶಿವಪ್ರಿಯೇ |  
    ಬ್ರಹ್ಮರೂಪೇ ವಿಷ್ಣುರೂಪೇ ಶಿವರೂಪೇ ನಮೋಽಸ್ತು ತೇ || ೪ ||

ಸರ್ವಕಾಮಪ್ರದೇ ತುಭ್ಯಂ ಸರ್ವಸಿದ್ಧಿಪ್ರದೇ ನಮಃ |  
    ಸರ್ವಸಂಪತ್ಪ್ರದೇ ನೄಣಾಂ ಸರ್ವರಾಜಸುಶಂಕರಿ || ೫ ||

ಸ್ತ್ರೀವಶಂಕರಿ ವಂದೇ ತ್ವಾಂ ನಮೋ ನರವಶಂಕರಿ |  
    ದೇವಮೋಹಿನಿ ಸೇವೇ ತ್ವಾಂ ಸರ್ವಸತ್ತ್ವವಶಂಕರಿ || ೬ ||

ನಮಃ ಶಾಂಕರಿ ವಾಗ್ದೇವಿ ಸರ್ವಲೋಕವಶಂಕರೀ |  
    ಸರ್ವಾಭೀಷ್ಟಪ್ರದೇ ನಿತ್ಯೇ ನಮೋ ಮಾತಂಗಕನ್ಯಕೇ || ೭ ||

ನಮೋ ನೀಲೋತ್ಪಲಪ್ರಖ್ಯೇ ನಮೋ ಮರಕತಪ್ರಭೇ |  
    ನೀಲಮೇಘಪ್ರತೀಕಾಶೇ ಇಂದ್ರನೀಲಸಮಪ್ರಭೇ || ೮ ||

ನಮಶ್ಚಂಡ್ಯಾದಿದೇವೇಶಿ ದಿವ್ಯನಾರೀವಶಂಕರೀ |  
    ನಮಸ್ತೇ ಮಾತೃಸಂಸ್ತುತ್ಯೇ ಜಯೇ ತೇ ವಿಜಯೇ ನಮಃ || ೯ ||

ಭೂಷಿತಾಂಗಿ ಮಹಾಶ್ಯಾಮೇ ಮಹಾರಾಮೇ ಮಹಾಪ್ರಭೇ |  
    ಮಹಾವಿಷ್ಣುಪ್ರಿಯಕರೀ ಸದಾಶಿವಮಹಾಪ್ರಿಯೇ || ೧೦ ||

ರುದ್ರಾಣೀ ಸರ್ವಪಾಪಘ್ನೀ ಕಾಮೇಶ್ವರಿ ನಮೋಽಸ್ತು ತೇ |  
    ಶುಕಶ್ಯಾಮೇ ಲಘುಶ್ಯಾಮೇ ರಾಜವಶ್ಯಕರೀ ನಮಃ || ೧೧ ||

ವೀಣಾಹಸ್ತೇ ನಮಸ್ತುಭ್ಯಂ ನಮೋ ಗೀತರತೇ ಸದಾ |  
    ಸರ್ವವಿದ್ಯಾಪ್ರದೇ ತುಭ್ಯಂ ನಮಃ ಶಕ್ತ್ಯಾದಿಪೂಜಿತೇ || ೧೨ ||

ಭಜೇಽಹಂ ವೇದಗೀತೇ ತ್ವಾಂ ದೇವಗೀತೇ ನಮೋ ನಮಃ |  
    ಶಂಖಕುಂಡಲಸಂಯುಕ್ತೇ ಬಿಂಬೋಷ್ಠೀ ತ್ವಾಂ ಭಜಾಮ್ಯಹಮ್ || ೧೩ ||

ರಕ್ತವಸ್ತ್ರಪರೀಧಾನೇ ಗೃಹೀತಮಧುಪಾತ್ರಕೇ |  
    ಮಧುಪ್ರಿಯೇ ನಮಸ್ತುಭ್ಯಂ ಮಧುಮಾಂಸಬಲಿಪ್ರಿಯೇ || ೧೪ ||

ರಕ್ತಾಕ್ಷೀ ಘಾರ್ಣಮಾನಾಕ್ಷೀ ಸ್ಮಿತೇಂದುಮುಖಿ ಸಂಸ್ತುತೇ |  
    ಕಸ್ತೂರೀತಿಲಕೋಪೇತೇ ಚಂದ್ರಶೀರ್ಷೇ ಜಗನ್ಮಯೇ || ೧೫ ||

ನಮಸ್ತುಭ್ಯಂ ಮಹಾಲಕ್ಷ್ಮಿ ಕದಂಬವನಸಂಸ್ಥಿತೇ |  
    ಮಹಾವಿದ್ಯೇ ನಮಸ್ತುಭ್ಯಂ ಸ್ತನಭಾರವಿರಾಜಿತೇ || ೧೬ ||

ಹರಹರ್ಯಾದಿಸಂಸ್ತುತ್ಯೇ ಸ್ಮಿತಾಸ್ಯೇ ತ್ವಾಂ ಭಜಾಮ್ಯಹಮ್ |  
    ನಮಃ ಕಳ್ಯಾಣದೇ ಪುಂಸಾಂ ಕಳ್ಯಾಣಿ ಕಮಲಾಲಯೇ || ೧೭ ||

ಮಹಾದಾರಿದ್ರ್ಯಸಂಹರ್ತ್ರೀ ಮಹಾಪಾತಕದಾಹಿನೀ |  
    ಮಹಾಜ್ಞಾನಪ್ರದೇ ನೄಣಾಂ ಮಹಾಸೌಂದರ್ಯದೇ ನಮಃ || ೧೮ ||

ಮಹಾಮುಕ್ತಿಪ್ರದೇ ವಾಣಿ ಪರಂಜ್ಯೋತಿಃ ಸ್ವರೂಪಿಣಿ |  
    ಚಿದಾನಂದಾತ್ಮಿಕೇ ತುಭ್ಯಂ ನಮೋಽಲಕ್ಷ್ಮೀವಿನಾಶಿನಿ || ೧೯ ||

ಭಕ್ತಾಽಭಯಪ್ರದೇ ನಿತ್ಯಮಾಪಂನಾಶಿನಿ ತೇ ನಮಃ |  
    ನಮಸ್ತೇಽಸ್ತು ಸಹಸ್ರಾಕ್ಷಿ ಸಹಸ್ರಭುಜಧಾರಿಣೀ || ೨೦ ||

ಮಹ್ಯಾಃ ಶುಭಪ್ರದೇ ತುಭ್ಯಂ ಭಕ್ತಾನಾಂ ಮಂಗಳಪ್ರದೇ |  
    ನಮೋಽಸ್ತ್ವಶುಭಸಂಹರ್ತ್ರೀ ಭಕ್ತಾಷ್ಟೈಶ್ವರ್ಯದೇ ನಮಃ || ೨೧ ||

ನಮೋ ದೇವ್ಯೈ ನಮಸ್ತುಭ್ಯಂ ನಮಸ್ತೇ ಮುಖರಂಜಿನೀ |  
    ಜಗನ್ಮಾತರ್ನಮಸ್ತುಭ್ಯಂ ನಮಸ್ತೇ ಸರ್ವನಾಯಿಕೇ || ೨೨ ||

ನಮಃ ಪರಾಪರಕಳೇ ಪರಮಾತ್ಮಪ್ರಿಯೇ ನಮಃ |  
    ನಮಸ್ತೇ ರಾಜಮಾತಂಗೀ ನಮಸ್ತುಭ್ಯಂ ನಮೋಽಸ್ತು ತೇ || ೨೩ ||

ಫಲಶ್ರುತಿಃ –  
ನಾಮ್ನಾಮಷ್ಟೋತ್ತರಂ ಪುಣ್ಯಂ ಶ್ಯಾಮಲಾಯಾ ಇತೀರಿತಮ್ |  
    ಪ್ರಜಪೇದ್ಯೋ ನರೋ ಭಕ್ತ್ಯಾ ಸರ್ವಪಾಪೈರ್ವಿಮುಚ್ಯತೇ || ೨೪ ||

ವ್ಯಾಚಷ್ಟೇ ಸರ್ವಶಾಸ್ತ್ರಾಣಿ ಮಹಾವಾಗೀಶ್ವರೋ ಭವೇತ್ |  
    ಸಕೃಚ್ಛ್ರವಣಮಾತ್ರೇಣ ಗುಹ್ಯಾದ್ದ್ವೇ ಚ ಚತುಷ್ಟಯಮ್ || ೨೫ ||

ಸರ್ವಲೋಕಾನ್ ವಶೀಕುರ್ಯಾತ್ ಕಾಂತ್ಯಾ ವಿಷ್ಣುಸಮೋ ಭವೇತ್ |  
    ಲಭತೇ ಮಹತೀಂ ಲಕ್ಷ್ಮೀಂ ದೈವತೈರತಿದುರ್ಲಭಾಮ್ || ೨೬ ||

ಅಣಿಮಾದಿಗುಣೈಶ್ವರ್ಯಂ ಸ ಲಭೇಚ್ಛೀಘ್ರಮೇವ ಹಿ |  
    ಜಾತಿಸ್ಮೃತಿರ್ಭವೇಚ್ಛೀಘ್ರಂ ಸರ್ವವಿದ್ಯಾನಿಧಿರ್ಭವೇತ್ || ೨೭ ||

ಪ್ರಾಪ್ನೋತಿ ಪರಮಂ ಜ್ಞಾನಂ ಸರ್ವದಾ ಸುಖಮಶ್ನುತೇ |  
    ಸರ್ವತ್ರ ಸ ಭವೇತ್ ಪೂಜ್ಯಃ ಸರ್ವತ್ರ ವಿಜಯೀ ಭವೇತ್ || ೨೮ ||

ಭೂತಪ್ರೇತಪಿಶಾಚಾದಿ ಭಯಂ ತಸ್ಯ ನ ಜಾಯತೇ |  
    ಮಹತೀಂ ಕೀರ್ತಿಮಾಪ್ನೋತಿ ಲಭೇದ್ಯೋಗಮನುತ್ತಮಮ್ || ೨೯ ||

ಘಟಿಕಾಪಾದುಕಾದ್ಯಷ್ಟಸಿದ್ಧಿನಾಥೋ ಭವೇದಯಮ್ |  
    ಮಂಗಳಾನಿ ಭವೇಂನಿತ್ಯಂ ಸ ಮಹಾಪಂಡಿತೋ ಭವೇತ್ || ೩೦ ||

ಲಭತೇ ಮಹದಾಯುಷ್ಯಂ ಲೋಕಸಮ್ಮೋಹನೋ ಭವೇತ್ |  
    ಲಭೇದಂತೇ ಮಹಾದೇವರೂಪಂ ನಾತ್ರ ವಿಚಾರಣಾ || ೩೧ ||

