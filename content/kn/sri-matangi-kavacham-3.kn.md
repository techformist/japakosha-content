---
id: sri-matangi-kavacham-3.kn
mantra_id: sri-matangi-kavacham-3
language_code: kn
title: ೩
deity_theme:
  - devi
purpose:
  - devotion
tradition: tantric
tags:
  content_type:
    - kavacham
keywords:
  - sri
  - matangi
  - kavacham
  - ೩
source:
  text: Public Domain
  citation: null
license: public-domain
status: pending
quality_level: community
phonetic: null
created_at: '2026-02-15T07:06:28.137Z'
updated_at: '2026-02-15T07:06:28.137Z'
---
ಅಸ್ಯ ಶ್ರೀಮಾತಂಗೀ ಕವಚಮಂತ್ರಸ್ಯ ಮಹಾಯೋಗೀಶ್ವರಋಷಿಃ ಅನುಷ್ಟುಪ್ ಛಂದಃ ಶ್ರೀಮಾತಂಗೀಶ್ವರೀ ದೇವತಾ ಶ್ರೀಮಾತಂಗೀಪ್ರಸಾದಸಿದ್ಧ್ಯರ್ಥೇ ಜಪೇ ವಿನಿಯೋಗಃ |
    ನೀಲೋತ್ಪಲಪ್ರತೀಕಾಶಾಮಂಜನಾದ್ರಿಸಮಪ್ರಭಾಮ್ |  
    ವೀಣಾಹಸ್ತಾಂ ಗಾನರತಾಂ ಮಧುಪಾತ್ರಂ ಚ ಬಿಭ್ರತೀಮ್ || ೧ ||

ಸರ್ವಾಲಂಕಾರಸಂಯುಕ್ತಾಂ ಶ್ಯಾಮಲಾಂ ಮದಶಾಲಿನೀಮ್ |  
    ನಮಾಮಿ ರಾಜಮಾತಂಗೀಂ ಭಕ್ತಾನಾಮಿಷ್ಟದಾಯಿನೀಮ್ || ೨ ||

ಏವಂ ಧ್ಯಾತ್ವಾ ಜಪೇಂನಿತ್ಯಂ ಕವಚಂ ಸರ್ವಕಾಮದಮ್ |  
    ಓಂ  |
    ಶಿಖಾಂ ಮೇ ಶ್ಯಾಮಲಾ ಪಾತು ಮಾತಂಗೀ ಮೇ ಶಿರೋಽವತು || ೩ ||

ಲಲಾಟಂ ಪಾತು ಚಂಡೇಶೀ ಭ್ರುವೌ ಮೇ ಮದಶಾಲಿನೀ |  
    ಕರ್ಣೌ ಮೇ ಪಾತು ಮಾತಂಗೀ ಶಂಖೀ ಕುಂಡಲಶೋಭಿತಾ || ೪ ||

ನೇತ್ರೇ ಮೇ ಪಾತು ರಕ್ತಾಕ್ಷೀ ನಾಸಿಕಾಂ ಪಾತು ಮೇ ಶಿವಾ |  
    ಗಂಡೌ ಮೇ ಪಾತು ದೇವೇಶೀ ಓಷ್ಠೌ ಬಿಂಬಫಲಾಧರಾ || ೫ ||

ಜಿಹ್ವಾಂ ಮೇ ಪಾತು ವಾಗೀಶೀ ದಂತಾನ್ ಕಲ್ಯಾಣಕಾರಿಣೀ |  
    ಪಾತು ಮೇ ರಾಜಮಾತಂಗೀ ವದನಂ ಸರ್ವಸಿದ್ಧಿದಾ || ೬ ||

ಕಂಠಂ ಮೇ ಪಾತು ಹೃದ್ಯಾಂಗೀ ವೀಣಾಹಸ್ತಾ ಕರೌ ಮಮ |  
    ಹೃದಯಂ ಪಾತು ಮೇ ಲಕ್ಷ್ಮೀರ್ನಾಭಿಂ ಮೇ ವಿಶ್ವನಾಯಿಕಾ || ೭ ||

ಮಮ ಪಾರ್ಶ್ವದ್ವಯಂ ಪಾತು ಸೂಕ್ಷ್ಮಮಧ್ಯಾ ಮಹೇಶ್ವರೀ |  
    ಶುಕಶ್ಯಾಮಾ ಕಟಿಂ ಪಾತು ಗುಹ್ಯಂ ಮೇ ಲೋಕಮೋಹಿನೀ || ೮ ||

ಊರೂ ಮೇ ಪಾತು ಭದ್ರಾಂಗೀ ಜಾನುನೀ ಪಾತು ಶಾಂಕರೀ |  
    ಜಂಘಾದ್ವಯಂ ಮೇ ಲೋಕೇಶೀ ಪಾದೌ ಮೇ ಪರಮೇಶ್ವರೀ || ೯ ||

ಪ್ರಾಗಾದಿದಿಕ್ಷು ಮಾಂ ಪಾತು ಸರ್ವೈಶ್ವರ್ಯಪ್ರದಾಯಿನೀ |  
    ರೋಮಾಣಿ ಪಾತು ಮೇ ಕೃಷ್ಣಾ ಭಾರ್ಯಾಂ ಮೇ ಭವವಲ್ಲಭಾ || ೧೦ ||

ಶಂಕರೀ ಸರ್ವತಃ ಪಾತು ಮಮ ಸರ್ವವಶಂಕರೀ |  
    ಮಹಾಲಕ್ಷ್ಮೀರ್ಮಮ ಧನಂ ವಿಶ್ವಮಾತಾ ಸುತಾನ್ ಮಮ || ೧೧ ||

ಶ್ರೀಮಾತಂಗೀಶ್ವರೀ ನಿತ್ಯಂ ಮಾಂ ಪಾತು ಜಗದೀಶ್ವರೀ |  
    ಮಾತಂಗೀ ಕವಚಂ ನಿತ್ಯಂ ಯ ಏತತ್ ಪ್ರಪಠೇಂನರಃ || ೧೨ ||

ಸುಖಿತ್ವಾ ಸಕಲಾನ್ ಲೋಕಾನ್ ದಾಸೀಭೂತಾನ್ ಕರೋತ್ಯಸೌ |  
    ಪ್ರಾಪ್ನೋತಿ ಮಹತೀಂ ಕಾಂತಿಂ ಭವೇತ್ ಕಾಮಶತಪ್ರಭಃ || ೧೩ ||

ಲಭತೇ ಮಹತೀಂ ಲಕ್ಷ್ಮೀಂ ತ್ರೈಲೋಕ್ಯೇ ಚಾಪಿ ದುರ್ಲಭಾಮ್ |  
    ಅಣಿಮಾದ್ಯಷ್ಟಸಿದ್ಧೋಽಯಂ ಸಂಚರತ್ಯೇಷ ಮಾನವಃ || ೧೪ ||

ಸರ್ವವಿದ್ಯಾನಿಧಿರಯಂ ಭವೇದ್ವಾಗೀಶ್ವರೇಶ್ವರಃ |  
    ಬ್ರಹ್ಮರಾಕ್ಷಸವೇತಾಲಭೂತಪ್ರೇತಪಿಶಾಚಕೈಃ || ೧೫ ||

ಜ್ವಲನ್ವಹ್ನ್ಯಾದಿವತ್ತ್ರಸ್ತೈರ್ವೀಕ್ಷ್ಯತೇ ಭೂತಪೂರ್ವಕೈಃ |  
    ಪರಮಂ ಯೋಗಮಾಪ್ನೋತಿ ದಿವ್ಯಜ್ಞಾನಂ ಸಮಶ್ನುತೇ || ೧೬ ||

ಪುತ್ರಾನ್ ಪೌತ್ರಾನವಾಪ್ನೋತಿ ಶ್ರೀರ್ವಿದ್ಯಾಕಾಂತಿ ಸಂಯುತಾನ್ |  
    ತದ್ಭಾರ್ಯಾ ದುರ್ಭಗಾ ಚಾಪಿ ಕಾಂತ್ಯಾ ರತಿಸಮಾ ಭವೇತ್ || ೧೭ ||

ಸರ್ವಾನ್ ಕಾಮಾನವಾಪ್ನೋತಿ ಮಹಾಭೋಗಾನ್ ಸುದುರ್ಲಭಾನ್ |  
    ಮುಕ್ತಿಮಂತೇ ಸಮಾಪ್ನೋತಿ ಸಾಕ್ಷಾತ್ಪರಶಿವೋ ಭವೇತ್ || ೧೮ ||

