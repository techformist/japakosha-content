---
id: sri-narasimha-avatara-churnika.kn
mantra_id: sri-narasimha-avatara-churnika
language_code: kn
title: ಶ್ರೀ ನೃಸಿಂಹಾವತಾರ ಚೂರ್ಣಿಕಾ
deity_theme:
  - narasimha
purpose:
  - devotion
tradition: stotra
tags:
  content_type:
    - stotra
keywords:
  - sri
  - narasimha
  - avatara
  - churnika
  - ಶ್ರೀ ನೃಸಿಂಹಾವತಾರ ಚೂರ್ಣಿಕಾ
source:
  text: Public Domain
  citation: null
license: public-domain
status: pending
quality_level: community
phonetic: null
created_at: '2026-02-15T07:06:28.137Z'
updated_at: '2026-02-15T07:06:28.137Z'
---
ಇತ್ಥಂ ದಾನವೇಂದ್ರಃ ಹಿರಣ್ಯಕಶಿಪುಃ ಪರಿಗೃಹ್ಯಮಾಣವೈರಃ, ವೈರಾನುಬಂಧಜಾಜ್ವಲ್ಯಮಾನರೋಷಾನಲಃ, ರೋಷಾನಲಜಂಘನ್ಯಮಾನವಿಜ್ಞಾನವಿನಯಃ, ವಿನಯಗಾಂಭೀರ್ಯಜೇಗೀಯಮಾನಹೃದಯಃ, ಹೃದಯಚಾಂಚಲ್ಯಮಾನತಾಮಸಃ, ತಾಮಸಗುಣಚಂಕ್ರಮಾಣಸ್ಥೈರ್ಯೋ ಭೂತ್ವಾ, ವಿಸ್ರಂಭೇಣ ಹುಂಕೃತ್ಯ, ಬಾಲಂ ಪ್ರಹ್ಲಾದಂ ಪರಮಭಾಗವತಂ ಧಿಕ್ಕೃತ್ಯ ಭಗವಂತಂ ಶ್ರಿಯಃಪತಿಂ ಅಸ್ಮಿನ್ ಸ್ತಂಭೇ ದರ್ಶಯೇತಿ, ಕನತ್ಕನಕಮಯಕಂಕಣ ಕ್ರೇಂಕಾರಶಬ್ದಪೂರ್ವಕಂ ದಿಗ್ದಂತಿದಂತಭೇದನಪಾಟವಪ್ರಶಸ್ತೇನ ಹಸ್ತೇನ ಸಭಾಮಂಡಪಸ್ತಂಭೇ ಪ್ರತಾಡಿತೇ, ಪ್ರಕ್ಷುಭಿತ ಪರಿವಿದಲಿತದಶದಿಗಂತಾತ್ ತನ್ಮಹಾಸ್ತಂಭಾತ್ ಬಂಭಜ್ಯಮಾನಾತ್, ಪ್ರೋದ್ಭೂತೈಃ ಜಂಜನ್ಯಮಾನೈಃ, ಪ್ರಲಯವೇಲಾಸಂಭೂತ ಸಪ್ತಸ್ಕಂಧಬಂಧುರಸಮೀರಣಸಂಘಟಿತ ಘೋರರಜೋಘುಷ್ಯಮಾಣ ಮಹಾಬಲಾಹಕವರ್ಗನಿರ್ಗತ-ನಿಬಿಡನಿಷ್ಠುರ ದುಸ್ಸಹನಿರ್ಘಾತಸಂಘ ನಿಘೋಷನಿಕಾಶಚ್ಛಟಚ್ಛಟ ಸ್ಫಟಸ್ಫಟದ್ಧ್ವನಿಪ್ರಮುಖ ಭಯಂಕರಾರವಪುಂಜೈಃ ಪರಿವ್ಯಾಪ್ತೈಃ ನಿರವಕಾಶಂ ಆಕಾಶಕುಹರಾಂತರಾಲೇಷು ಪರಿಪೂರಿತೇಷು, ಪ್ರಕ್ಷುಭಿತಪ್ರಕಂಪಿತಸ್ವಸ್ವಸ್ಥಾನತಯಾ ಪರವಶೈಃ ನಿತಾಂತದೋಧೂಯಮಾನಹೃದಯೈಃ ಪಿತಾಮಹ ಮಹೇಂದ್ರ ವರುಣ ವಾಯುಶಿಖಿಮುಖ ಚರಾಚರಜಂತುಜಾಲೈಃ ಸಹ ಬ್ರಹ್ಮಾಂಡಕಟಾಹೇಷು ಪರಿಸ್ಫೋಟಿತೇಷು, ಭಗವಾನ್ ಶ್ರಿಯಃ ಪತಿಃ ಶ್ರೀಮಂನಾರಾಯಣಃ, ಭಕ್ತಾನಾಮಭಯಂಕರಃ, ದುಷ್ಟನಿಗ್ರಹ ಶಿಷ್ಟಪರಿಪಾಲನಕ್ಷಮಃ, ಶರಣಾಗತವತ್ಸಲಃ, ಪ್ರಫುಲ್ಲಪದ್ಮಯುಗಲಸಂಕಾಶಭಾಸ್ವರ ಚಕ್ರಚಾಪಹಲಕುಲಿಶಜಲಚರರೇಖಾಂಕಿತ ಚಾರುಚರಣತಲಃ, ಚರಣಚಂಕ್ರಮಣ ಘನವಿನಮಿತ ವಿಶ್ವವಿಶ್ವಂಭರಾಭಾರಧೌರೇಯ ದಿಕ್ಕುಂಭಿಕುಂಭಿನಸಕುಂಭಿನೀಧರಕೂರ್ಮಕುಲಶೇಖರಃ, ಜಲರಾಶಿಜಾತ ಶುಂಡಾಲ ಶುಂಡಾದಂಡಮಂಡಿತ ಪ್ರಕಾಂಡಪ್ರಚಂಡಮಹೋರುಸ್ತಂಭಯುಗಲಃ, ಘಣಘಣಾಯಮಾನ ಮಣಿಕಿಂಕಿಣೀಕಣಮುಖರಿತ ಮೇಖಲಾವಲಯವಲಯಿತ ಪೀತಾಂಬರಪರಿಶೋಭಿತ ಕಟಿಪ್ರದೇಶಃ, ನಿರ್ಜರನಿಮ್ನಗಾವರ್ತವರ್ತುಲಕಮಲಾಕರ ಗಂಭೀರನಾಭಿವಿವರಃ, ಕುಲಾಚಲಸಾನುಭಾಗಸದೃಶ ಕರ್ಕಶವಿಶಾಲವಕ್ಷಸ್ಥಲಃ, ದುರ್ಜನದನುಜಧೈರ್ಯಲತಿಕಾಲವಿತ್ರಾಯಮಾಣ ರಕ್ಷೋರಾಜವಕ್ಷೋಭಾಗ ವಿಶಂಕಟಕ್ಷೇತ್ರವಿಲೇಖನಚಂಗಲಾಂಗಲಾಯಮಾನ-ಶರಣಾಗತನಯನ ಚಕೋರಚಂದ್ರರೇಖಾಯಮಾಣ ವಜ್ರಾಯುಧಪ್ರತಿಮಾನಭಾಸಮಾನ ನಿಶಾತನಖರತರಮುಖನಖರಃ, ಶಂಖಚಕ್ರ ಗದಾಖಡ್ಗ ಕುಂತತೋಮರಪ್ರಮುಖ ನಾನಾಯುಧಃ, ಮಹಿತಮಹೋತ್ತುಂಗ ಮಹೀಧರಶೃಂಗಸಂನಿಭಃ, ವೀರಸಾಗರವೇಲಾಯಮಾನ ಮಾಲಿಕಾವಿರಾಜಮಾನಃ, ನಿರರ್ಗಲಾನೇಕಶತಭುಜಾರ್ಗಲಃ, ಮಂಜುಮಂಜೀರ ಮಣಿಪುಂಜರಂಜಿತ ಮಂಜುಲಹಾರಕೇಯೂರಕಂಕಣಕಿರೀಟ- ಮಕರಕುಂಡಲಾದಿಭೂಷಣಭೂಷಿತಃ, ತ್ರಿವಲಿಯುತಶಿಖರಿಶಿಖರಾಭಪರಿಣದ್ಧ ಬಂಧುರಕಂಧರಃ, ಪ್ರಕಂಪನಕಂಪಿತ ಪಾರಿಜಾತಪಾದಪ ಪಲ್ಲವಪ್ರತೀಕಾಶಕೋಪಾವೇಶಸಂಚಲಿತಾಧರಃ, ಶರತ್ಕಾಲ ಮೇಘಜಾಲಮಧ್ಯ ಧಗದ್ಧಗಾಯಮಾನ ತಟಿಲ್ಲತಾಸಮಾನ ದೇದೀಪ್ಯಮಾನ ದಂಷ್ಟ್ರಾಂಕುರಃ, ಕಲ್ಪಾಂತಕಾಲ ಸಕಲಭುವನಗ್ರಸನವಿಲಸನ ವಿಜೃಂಭಮಾಣ ಸಪ್ತಜಿಹ್ವಜಿಹ್ವಾತುಲಿತ ತರಲತರಾಯಮಾಣ ವಿಭ್ರಾಜಮಾನಜಿಹ್ವಃ, ಮೇರುಮಂದರ ಮಹಾಗುಹಾಂತರಾಲ ವಿಸ್ತಾರವಿಪುಲ ವಕ್ತ್ರನಾಸಿಕಾರಂಧ್ರಃ ನಾಸಿಕಾರಂಧ್ರ ನಿಸ್ಸರಂನಿಬಿಡನಿಶ್ವಾಸನಿಕರಸಂಘಟ್ಟನಸಂಕ್ಷೋಭಿತ ಸ...

