---
id: "sri-nrusimha-bhujanga-prayata-stava.kn"
mantra_id: "sri-nrusimha-bhujanga-prayata-stava"
language_code: "kn"
title: "ಶ್ರೀ ನೃಸಿಂಹ ಭುಜಂಗ ಪ್ರಯಾತ ಸ್ತವಃ"
deity_theme: ["narasimha"]
purpose: ["devotion"]
tradition: "stotra"
tags:
  content_type: ["stotra"]
keywords:
  - "sri"
  - "nrusimha"
  - "bhujanga"
  - "prayata"
  - "stava"
  - "ಶ್ರೀ ನೃಸಿಂಹ ಭುಜಂಗ ಪ್ರಯಾತ ಸ್ತವಃ"
source:
  text: "Public Domain"
  citation: null
license: "public-domain"
status: "pending"
quality_level: "community"
phonetic: null
created_at: "2026-02-15T07:06:28.137Z"
updated_at: "2026-02-15T07:06:28.137Z"
---
ಋತಂ ಕರ್ತುಮೇವಾಶು ನಮ್ರಸ್ಯ ವಾಕ್ಯಂ  
ಸಭಾಸ್ತಂಭಮಧ್ಯಾದ್ಯ ಆವಿರ್ಬಭೂವ |  
    ತಮಾನಮ್ರಲೋಕೇಷ್ಟದಾನಪ್ರಚಂಡಂ  
ನಮಸ್ಕುರ್ಮಹೇ ಶೈಲವಾಸಂ ನೃಸಿಂಹಮ್ || ೧ ||

ಇನಾಂತರ್ದೃಗಂತಶ್ಚ ಗಾಂಗೇಯದೇಹಂ  
ಸದೋಪಾಸತೇ ಯಂ ನರಾಃ ಶುದ್ಧಚಿತ್ತಾಃ |  
    ತಮಸ್ತಾಘಮೇನೋನಿವೃತ್ತ್ಯೈ ನಿತಾಂತಂ  
ನಮಸ್ಕುರ್ಮಹೇ ಶೈಲವಾಸಂ ನೃಸಿಂಹಮ್ || ೨ ||

ಶಿವಂ ಶೈವವರ್ಯಾ ಹರಿಂ ವೈಷ್ಣವಾಗ್ರ್ಯಾಃ  
ಪರಾಶಕ್ತಿಮಾಹುಸ್ತಥಾ ಶಕ್ತಿಭಕ್ತಾಃ |  
    ಯಮೇವಾಭಿಧಾಭಿಃ ಪರಂ ತಂ ವಿಭಿಂನಂ  
ನಮಸ್ಕುರ್ಮಹೇ ಶೈಲವಾಸಂ ನೃಸಿಂಹಮ್ || ೩ ||

ಕೃಪಾಸಾಗರಂ ಕ್ಲಿಷ್ಟರಕ್ಷಾಧುರೀಣಂ  
ಕೃಪಾಣಂ ಮಹಾಪಾಪವೃಕ್ಷೌಘಭೇದೇ |  
    ನತಾಲೀಷ್ಟವಾರಾಶಿರಾಕಾಶಶಾಂಕಂ  
ನಮಸ್ಕುರ್ಮಹೇ ಶೈಲವಾಸಂ ನೃಸಿಂಹಮ್ || ೪ ||

ಜಗಂನೇತಿ ನೇತೀತಿ ವಾಕ್ಯೈರ್ನಿಷಿದ್ಧ್ಯಾ-
\-ವಶಿಷ್ಟಂ ಪರಬ್ರಹ್ಮರೂಪಂ ಮಹಾಂತಃ |  
    ಸ್ವರೂಪೇಣ ವಿಜ್ಞಾಯ ಮುಕ್ತಾ ಹಿ ಯಂ ತಂ  
ನಮಸ್ಕುರ್ಮಹೇ ಶೈಲವಾಸಂ ನೃಸಿಂಹಮ್ || ೫ ||

ನತಾನ್ಭೋಗಸಕ್ತಾನಪೀಹಾಶು ಭಕ್ತಿಂ  
ವಿರಕ್ತಿಂ ಚ ದತ್ವಾ ದೃಢಾಂ ಮುಕ್ತಿಕಾಮಾನ್ |  
    ವಿಧಾತುಂ ಕರೇ ಕಂಕಣಂ ಧಾರಯಂತಂ  
ನಮಸ್ಕುರ್ಮಹೇ ಶೈಲವಾಸಂ ನೃಸಿಂಹಮ್ || ೬ ||

ನರೋ ಯನ್ಮನೋರ್ಜಾಪತೋ ಭಕ್ತಿಭಾವಾ-
\-ಚ್ಛರೀರೇಣ ತೇನೈವ ಪಶ್ಯತ್ಯಮೋಘಾಮ್ |  
    ತನುಂ ನಾರಸಿಂಹಸ್ಯ ವಕ್ತೀತಿ ವೇದೋ  
ನಮಸ್ಕುರ್ಮಹೇ ಶೈಲವಾಸಂ ನೃಸಿಂಹಮ್ || ೭ ||

ಯದಂಘ್ರ್ಯಬ್ಜಸೇವಾಪರಾಣಾಂ ನರಾಣಾಂ  
ವಿರಕ್ತಿರ್ದೃಢಾ ಜಾಯತೇಽರ್ಥೇಷು ಶೀಘ್ರಮ್ |  
    ತಮಂಗಪ್ರಭಾಧೂತಪೂರ್ಣೇಂದುಕೋಟಿಂ  
ನಮಸ್ಕುರ್ಮಹೇ ಶೈಲವಾಸಂ ನೃಸಿಂಹಮ್ || ೮ ||

ರಥಾಂಗಂ ಪಿನಾಕಂ ವರಂ ಚಾಭಯಂ ಯೋ  
ವಿಧತ್ತೇ ಕರಾಬ್ಜೈಃ ಕೃಪಾವಾರಿರಾಶಿಃ |  
    ತಮಿಂದ್ವಚ್ಛದೇಹಂ ಪ್ರಸಂನಾಸ್ಯಪದ್ಮಂ  
ನಮಸ್ಕುರ್ಮಹೇ ಶೈಲವಾಸಂ ನೃಸಿಂಹಮ್ || ೯ ||

ಪಿನಾಕಂ ರಥಾಂಗಂ ವರಂ ಚಾಭಯಂ ಚ  
ಪ್ರಫುಲ್ಲಾಂಬುಜಾಕಾರಹಸ್ತೈರ್ದಧಾನಮ್ |  
    ಫಣೀಂದ್ರಾತಪತ್ರಂ ಶುಚೀನೇಂದುನೇತ್ರಂ  
ನಮಸ್ಕುರ್ಮಹೇ ಶೈಲವಾಸಂ ನೃಸಿಂಹಮ್ || ೧೦ ||

ವಿವೇಕಂ ವಿರಕ್ತಿಂ ಶಮಾದೇಶ್ಚ ಷಟ್ಕಂ  
ಮುಮುಕ್ಷಾಂ ಚ ಸಂಪ್ರಾಪ್ಯ ವೇದಾಂತಜಾಲೈಃ |  
    ಯತಂತೇ ವಿಬೋಧಾಯ ಯಸ್ಯಾನಿಶಂ ತಂ  
ನಮಸ್ಕುರ್ಮಹೇ ಶೈಲವಾಸಂ ನೃಸಿಂಹಮ್ || ೧೧ ||

ಸದಾ ನಂದಿನೀತೀರವಾಸೈಕಲೋಲಂ  
ಮುದಾ ಭಕ್ತಲೋಕಂ ದೃಶಾ ಪಾಲಯಂತಮ್ |  
    ವಿದಾಮಗ್ರಗಣ್ಯಾ ನತಾಃ ಸ್ಯುರ್ಯದಂಘ್ರೌ  
ನಮಸ್ಕುರ್ಮಹೇ ಶೈಲವಾಸಂ ನೃಸಿಂಹಮ್ || ೧೨ ||

ಯದೀಯಸ್ವರೂಪಂ ಶಿಖಾ ವೇದರಾಶೇ-
\-ರಜಸ್ರಂ ಮುದಾ ಸಮ್ಯಗುದ್ಘೋಷಯಂತಿ |  
    ನಲಿನ್ಯಾಸ್ತಟೇ ಸ್ವೈರಸಂಚಾರಶೀಲಂ  
ಚಿದಾನಂದರೂಪಂ ತಮೀಡೇ ನೃಸಿಂಹಮ್ || ೧೩ ||

ಯಮಾಹುರ್ಹಿ ದೇಹಂ ಹೃಷೀಕಾಣಿ ಕೇಚಿ-
\-ತ್ಪರೇಽಸೂಂಸ್ತಥಾ ಬುದ್ಧಿಶೂನ್ಯೇ ತಥಾನ್ಯೇ |  
    ಯದಜ್ಞಾನಮುಗ್ಧಾ ಜನಾ ನಾಸ್ತಿಕಾಗ್ರ್ಯಾಃ  
ಸದಾನಂದರೂಪಂ ತಮೀಡೇ ನೃಸಿಂಹಮ್ || ೧೪ ||

ಸದಾನಂದಚಿದ್ರೂಪಮಾಮ್ನಾಯಶೀರ್ಷೈ-
\-ರ್ವಿಚಾರ್ಯಾರ್ಯವಕ್ತ್ರಾದ್ಯತೀಂದ್ರಾ ಯದೀಯಮ್ |  
    ಸುಖೇನಾಸತೇ ಚಿತ್ತಕಂಜೇ ದಧಾನಾಃ  
ಸದಾನಂದಚಿದ್ರೂಪಮೀಡೇ ನೃಸಿಂಹಮ್ || ೧೫ ||

ಪುರಾ ಸ್ತಂಭಮಧ್ಯಾದ್ಯ ಆವಿರ್ಬಭೂವ  
ಸ್ವಭಕ್ತಸ್ಯ ಕರ್ತುಂ ವಚಸ್ತಥ್ಯಮಾಶು |  
    ತಮಾನಂದಕಾರುಣ್ಯಪೂರ್ಣಾಂತರಂಗಂ  
ಬುಧಾ ಭಾವಯುಕ್ತಾ ಭಜಧ್ವಂ ನೃಸಿಂಹಮ್ || ೧೬ ||

ಪುರಾ ಶಂಕರಾರ್ಯಾ ಧರಾಧೀಶಭೃತ್ಯೈ-
\-ರ್ವಿನಿಕ್ಷಿಪ್ತವಹ್ನಿಪ್ರತಪ್ತಸ್ವದೇಹಾಃ |  
    ಸ್ತುವಂತಿ ಸ್ಮ ಯಂ ದಾಹಶಾಂತ್ಯೈ ಜವಾತ್ತಂ  
ಬುಧಾ ಭಾವಯುಕ್ತಾ ಭಜಧ್ವಂ ನೃಸಿಂಹಮ್ || ೧೭ ||

ಸದೇಮಾನಿ ಭಕ್ತ್ಯಾಖ್ಯಸೂತ್ರೇಣ ದೃಬ್ಧಾ-
\-ನ್ಯಮೋಘಾನಿ ರತ್ನಾನಿ ಕಂಠೇ ಜನಾ ಯೇ |  
    ಧರಿಷ್ಯಂತಿ ತಾನ್ ಮುಕ್ತಿಕಾಂತಾ ವೃಣೀತೇ  
ಸಖೀಭಿರ್ವೃತಾ ಶಾಂತಿದಾಂತ್ಯದಿಮಾಭಿಃ |
    