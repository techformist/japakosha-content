---
id: "ashvattha-stotram.kn"
mantra_id: "ashvattha-stotram"
language_code: "kn"
title: "ಅಶ್ವತ್ಥ ಸ್ತೋತ್ರಂ"
deity_theme: ["universal"]
purpose: ["devotion"]
tradition: "stotra"
tags:
  content_type: ["stotra"]
keywords:
  - "ashvattha"
  - "stotram"
  - "ಅಶ್ವತ್ಥ ಸ್ತೋತ್ರಂ"
source:
  text: "Public Domain"
  citation: null
  license: "public-domain"
status: "pending"
quality_level: "community"
phonetic: null
created_at: "2026-02-15T07:06:28.137Z"
updated_at: "2026-02-15T07:06:28.137Z"
---
ಶ್ರೀ ನಾರದ ಉವಾಚ |  
    ಅನಾಯಾಸೇನ ಲೋಕೋಽಯಂ ಸರ್ವಾನ್ಕಾಮಾನವಾಪ್ನುಯಾತ್ |  
    ಸರ್ವದೇವಾತ್ಮಕಂ ಚೈವಂ ತನ್ಮೇ ಬ್ರೂಹಿ ಪಿತಾಮಹ || ೧ ||

ಬ್ರಹ್ಮೋವಾಚ |  
    ಶೃಣು ದೇವ ಮುನೇಽಶ್ವತ್ಥಂ ಶುದ್ಧಂ ಸರ್ವಾತ್ಮಕಂ ತರುಂ |  
    ಯತ್ಪ್ರದಕ್ಷಿಣತೋ ಲೋಕಃ ಸರ್ವಾನ್ಕಾಮಾನ್ಸಮಶ್ನುತೇ || ೨ ||

ಅಶ್ವತ್ಥಾದ್ದಕ್ಷಿಣೇ ರುದ್ರಃ ಪಶ್ಚಿಮೇ ವಿಷ್ಣುರಾಶ್ರಿತಃ |  
    ಬ್ರಹ್ಮಾ ಚೋತ್ತರದೇಶಸ್ಥಃ ಪೂರ್ವೇತ್ವಿಂದ್ರಾದಿದೇವತಾಃ || ೩ ||

ಸ್ಕಂಧೋಪಸ್ಕಂಧಪತ್ರೇಷು ಗೋವಿಪ್ರಮುನಯಸ್ತಥಾ |  
    ಮೂಲಂ ವೇದಾಃ ಪಯೋ ಯಜ್ಞಾಃ ಸಂಸ್ಥಿತಾ ಮುನಿಪುಂಗವ || ೪ ||

ಪೂರ್ವಾದಿದಿಕ್ಷು ಸಂಯಾತಾ ನದೀನದಸರೋಽಬ್ಧಯಃ |  
    ತಸ್ಮಾತ್ಸರ್ವಪ್ರಯತ್ನೇನ ಹ್ಯಶ್ವತ್ಥಂ ಸಂಶ್ರಯೇದ್ಬುಧಃ || ೫ ||

ತ್ವಂ ಕ್ಷೀರ್ಯಫಲಕಶ್ಚೈವ ಶೀತಲಶ್ಚ ವನಸ್ಪತೇ |  
    ತ್ವಾಮಾರಾಧ್ಯ ನರೋ ವಿಂದ್ಯಾದೈಹಿಕಾಮುಷ್ಮಿಕಂ ಫಲಮ್ || ೬ ||

ಚಲದ್ದಲಾಯ ವೃಕ್ಷಾಯ ಸರ್ವದಾಶ್ರಿತವಿಷ್ಣವೇ |  
    ಬೋಧಿಸತ್ತ್ವಾಯ ದೇವಾಯ ಹ್ಯಶ್ವತ್ಥಾಯ ನಮೋ ನಮಃ || ೭ ||

ಅಶ್ವತ್ಥ ಯಸ್ಮಾತ್ತ್ವಯಿ ವೃಕ್ಷರಾಜ  
ನಾರಾಯಣಸ್ತಿಷ್ಠತಿ ಸರ್ವಕಾಲೇ |  
    ಅಥಃ ಶೃತಸ್ತ್ವಂ ಸತತಂ ತರೂಣಾಂ  
ಧನ್ಯೋಽಸಿ ಚಾರಿಷ್ಟವಿನಾಶಕೋಽಸಿ || ೮ ||

ಕ್ಷೀರದಸ್ತ್ವಂ ಚ ಯೇನೇಹ ಯೇನ ಶ್ರೀಸ್ತ್ವಾಂ ನಿಷೇವತೇ |  
    ಸತ್ಯೇನ ತೇನ ವೃಕ್ಷೇಂದ್ರ ಮಾಮಪಿ ಶ್ರೀರ್ನಿಷೇವತಾಮ್ || ೯ ||

ಏಕಾದಶಾತ್ಮಾ ರುದ್ರೋಽಸಿ ವಸುನಾಥಶಿರೋಮಣಿಃ |  
    ನಾರಾಯಣೋಽಸಿ ದೇವಾನಾಂ ವೃಕ್ಷರಾಜೋಽಸಿ ಪಿಪ್ಪಲ || ೧೦ ||

ಅಗ್ನಿಗರ್ಭಃ ಶಮೀಗರ್ಭೋ ದೇವಗರ್ಭಃ ಪ್ರಜಾಪತಿಃ |  
    ಹಿರಣ್ಯಗರ್ಭೋ ಭೂಗರ್ಭೋ ಯಜ್ಞಗರ್ಭೋ ನಮೋಽಸ್ತು ತೇ || ೧೧ ||

ಆಯುರ್ಬಲಂ ಯಶೋ ವರ್ಚಃ ಪ್ರಜಾಃ ಪಶುವಸೂನಿ ಚ |  
    ಬ್ರಹ್ಮಜ್ಞಾನಂ ಚ ಮೇಧಾಂ ಚ ತ್ವಂ ನೋ ದೇಹಿ ವನಸ್ಪತೇ || ೧೨ ||

ಸತತಂ ವರುಣೋ ರಕ್ಷೇತ್ ತ್ವಾಮಾರಾದ್ವೃಷ್ಟಿರಾಶ್ರಯೇತ್ |  
    ಪರಿತಸ್ತ್ವಾಂ ನಿಷೇವಂತಾಂ ತೃಣಾನಿ ಸುಖಮಸ್ತು ತೇ || ೧೩ ||

ಅಕ್ಷಿಸ್ಪಂದಂ ಭುಜಸ್ಪಂದಂ ದುಸ್ಸ್ವಪ್ನಂ ದುರ್ವಿಚಿಂತನಂ |  
    ಶತ್ರೂಣಾಂ ಸಮುತ್ಥಾನಂ ಹ್ಯಶ್ವತ್ಥ ಶಮಯ ಪ್ರಭೋ || ೧೪ ||

ಅಶ್ವತ್ಥಾಯ ವರೇಣ್ಯಾಯ ಸರ್ವೈಶ್ವರ್ಯ ಪ್ರದಾಯಿನೇ |  
    ನಮೋ ದುಸ್ಸ್ವಪ್ನನಾಶಾಯ ಸುಸ್ವಪ್ನಫಲದಾಯಿನೇ || ೧೫ ||

ಮೂಲತೋ ಬ್ರಹ್ಮರೂಪಾಯ ಮಧ್ಯತೋ ವಿಷ್ಣುರೂಪಿಣೇ |  
    ಅಗ್ರತಃ ಶಿವರೂಪಾಯ ವೃಕ್ಷರಾಜಾಯ ತೇ ನಮಃ || ೧೬ ||

ಯಂ ದೃಷ್ಟ್ವಾ ಮುಚ್ಯತೇ ರೋಗೈಃ ಸ್ಪೃಷ್ಟ್ವಾ ಪಾಪೈಃ ಪ್ರಮುಚ್ಯತೇ |  
    ಯದಾಶ್ರಯಾಚ್ಚಿರಂಜೀವೀ ತಮಶ್ವತ್ಥಂ ನಮಾಮ್ಯಹಮ್ || ೧೭ ||

ಅಶ್ವತ್ಥ ಸುಮಹಾಭಾಗ ಸುಭಗ ಪ್ರಿಯದರ್ಶನ |  
    ಇಷ್ಟಕಾಮಾಂಶ್ಚ ಮೇ ದೇಹಿ ಶತ್ರುಭ್ಯಸ್ತು ಪರಾಭವಮ್ || ೧೮ ||

ಆಯುಃ ಪ್ರಜಾಂ ಧನಂ ಧಾನ್ಯಂ ಸೌಭಾಗ್ಯಂ ಸರ್ವಸಂಪದಂ |  
    ದೇಹಿ ದೇವ ಮಹಾವೃಕ್ಷ ತ್ವಾಮಹಂ ಶರಣಂ ಗತಃ || ೧೯ ||

ಋಗ್ಯಜುಸ್ಸಾಮಮಂತ್ರಾತ್ಮಾ ಸರ್ವರೂಪೀ ಪರಾತ್ಪರಃ |  
    ಅಶ್ವತ್ಥೋ ವೇದಮೂಲೋಽಸೌ ಋಷಿಭಿಃ ಪ್ರೋಚ್ಯತೇ ಸದಾ || ೨೦ ||

ಬ್ರಹ್ಮಹಾ ಗುರುಹಾ ಚೈವ ದರಿದ್ರೋ ವ್ಯಾಧಿಪೀಡಿತಃ |  
    ಆವೃತ್ತ್ಯ ಲಕ್ಷಸಂಖ್ಯಂ ತತ್ ಸ್ತೋತ್ರಮೇತತ್ಸುಖೀ ಭವೇತ್ || ೨೧ ||

ಬ್ರಹ್ಮಚಾರೀ ಹವಿರ್ಹ್ಯಾಶೀ ತ್ವದಶ್ಶಾಯೀ ಜಿತೇಂದ್ರಿಯಃ |  
    ಪಾಪೋಪಹತಚಿತ್ತೋಪಿ ವ್ರತಮೇತತ್ಸಮಾಚರೇತ್ || ೨೨ ||

ಏಕಹಸ್ತಂ ದ್ವಿಹಸ್ತಂ ವಾ ಕುರ್ಯಾದ್ಗೋಮಯಲೇಪನಂ |  
    ಅರ್ಚೇತ್ಪುರುಷಸೂಕ್ತೇನ ಪ್ರಣವೇನ ವಿಶೇಷತಃ || ೨೩ ||

ಮೌನೀ ಪ್ರದಕ್ಷಿಣಂ ಕುರ್ಯಾತ್ಪ್ರಾಗುಕ್ತಫಲಭಾಗ್ಭವೇತ್ |  
    ವಿಷ್ಣೋರ್ನಾಮಸಹಸ್ರೇಣ ಹ್ಯಚ್ಯುತಸ್ಯಾಪಿ ಕೀರ್ತನಾತ್ || ೨೪ ||

ಪದೇ ಪದಾಂತರಂ ಗತ್ವಾ ಕರಚೇಷ್ಟಾವಿವರ್ಜಿತಃ |  
    ವಾಚಾ ಸ್ತೋತ್ರಂ ಮನೋ ಧ್ಯಾನೇ ಚತುರಂಗಂ ಪ್ರದಕ್ಷಿಣಮ್ || ೨೫ ||

ಅಶ್ವತ್ಥಃ ಸ್ಥಾಪಿತೋ ಯೇನ ತತ್ಕುಲಂ ಸ್ಥಾಪಿತಂ ತತಃ |  
    ಧನಾಯುಷಾಂ ಸಮೃದ್ಧಿಸ್ತು ನರಕಾತ್ತಾರಯೇತ್ಪಿತೄನ್ || ೨೬ ||

ಅಶ್ವತ್ಥಮೂಲಮಾಶ್ರಿತ್ಯ ಶಾಕಾಂನೋದಕದಾನತಃ |  
    ಏಕಸ್ಮಿನ್ ಭೋಜಿತೇ ವಿಪ್ರೇ ಕೋಟಿಬ್ರಾಹ್ಮಣಭೋಜನಮ್ || ೨೭ ||

ಅಶ್ವತ್ಥಮೂಲ ಮಾಶ್ರಿತ್ಯ ಜಪಹೋಮಸುರಾರ್ಚನಾತ್ |  
    ಅಕ್ಷಯಂ ಫಲಮಾಪ್ನೋತಿ ಬ್ರಹ್ಮಣೋ ವಚನಂ ತಥಾ || ೨೮ ||

ಏವಮಾಶ್ವಾಸಿತೋಽಶ್ವತ್ಥಃ ಸದಾಶ್ವಾಸಾಯ ಕಲ್ಪತೇ |  
    ಯಜ್ಞಾರ್ಥಂ ಛೇದಿತೇಽಶ್ವತ್ಥೇ ಹ್ಯಕ್ಷಯಂ ಸ್ವರ್ಗಮಾಪ್ನುಯಾತ್ || ೨೯ ||

ಛಿಂನೋ ಯೇನ ವೃಥಾಽಶ್ವತ್ಥಶ್ಛೇದಿತಾಃ ಪಿತೃದೇವತಾಃ |  
    ಅಶ್ವತ್ಥಃ ಪೂಜಿತೋ ಯತ್ರ ಪೂಜಿತಾಃ ಸರ್ವದೇವತಾಃ || ೩೦ ||
